<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-781025-001</DOCID>
<DOCNO>HAM2-781025-001</DOCNO>
<ORIGINALFILE>/1378/781025/adabh.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[با اهداي جايزه به بهترين ها نخستين 
جشنواره فيلم آبادان به پايان رسيد]]>
</TITLE>
<TEXT>
<![CDATA[گروه هنري: كاوشهاي خلاق، شكوفايي از دل خاك و غناي 
مسايل اجتماعي هنر در خوزستان. نخلهاي زريني كه از
برگهاي آن هنوز بوي باروت به مشام مي رسيد، در آبادان به 
هنرمندان كشورمان اهدا شد. 
نخستين جشنواره فيلم آبادان با موضوع سينماي اجتماعي به 
پايان رسيد. استقبال پرشور آباداني ها از اين جشنواره به 
ويژه در مراسم پاياني چشم گير و اميد برانگيز بود. از دل 
شهري كه هنوز بر ديواره هايش جاي خمپاره و گلوله به چشم 
مي خورد، سينماي اجتماعي ايران نقش بربست. 
جشنواره آبادان را وزير فرهنگ و ارشاد اسلامي افتتاح كرد
و سيف الله داد معاونت سينمايي وزارت فرهنگ و ارشاد
اسلامي آن را به پايان برد. 
در مراسم پاياني عزت الله انتظامي بازيگر تواناي سينما و
تئاتر، رخشان بني اعتماد كه مرور بر آثارش را همه شاهد
بودند، احمدرضا درويش، ابوالحسن داودي، مهرانه مهين 
ترابي، ليلا حاتمي، علي مصفا، احمد نجفي، كيانوش عياري، 
مجتبي راعي، جهانگير الماسي، محمد متوسلاني، رسول صدر
عاملي، جمشيد اسماعيل خان، فاطمه گودرزي، مجيد مظفري و
ديگر هنرمندان حضور داشتند. 
اولين جشنواره سينمايي آبادان با تلاش چشم گير" خسرونشان "
مدير كل وزارت فرهنگ و ارشاد اسلامي خوزستان به بار
نشست و در پايان جوايز سينماي جوان و سينماي اجتماعي 
ايران اعلام شد. 
در بخش سينماي جوان، محمد نوري تصويربردار فيلم زيباي 
" تا ساعت دو"، مهرداد خوشبخت كارگردان فيلم نفس گير
" جنايت موجه "، رضا بهارانگيز و منوچهر بهارلوئي نخلهاي 
زرين را بدست آوردند. در بخش سينماي اجتماعي ايران كه 
انسيه شاه حسيني، احمد نجفي، احمد رضا درويش، سيامك 
شايقي و حسن برزبده هيات داوران آن را تشكيل مي دادند،
جوايز به اين ترتيب اهداء شد: 
1- نخل زرين و جوايز نفيس به رخشان بني اعتماد براي كليه 
كارهاي اجتماعي اين جايزه را سيف الله داد به رخشان 
بني اعتماد اهداء كرد. 
2- نخل زرين بهترين فيلمنامه به فيلمنامه غزال نوشته، 
" مجتبي راعي ". 
3- نخل زرين بهترين بازيگر زن به "فاطمه گودرزي "براي 
فيلم غزال. 
4- ديپلم افتخار و لوح تقدير به "پگاه آهنگراني "براي 
فيلم" دختري با كفش هاي كتاني ". 
5- ديپلم افتخار و لوح تقدير به "حبيب رضايي "براي فيلم 
" آژانس شيشه اي "و" حسن سليماني "براي فيلم "مهر مادري ". 
6- نخل زرين بهترين بازيگر مرد به "علي مصفا" براي فيلم 
ليلا. 
7- نخل زرين بهترين كارگرداني به "كيانوش عياري "براي 
فيلم" بودن و نبودن ". 
8- نخل زرين بهترين تهيه كنندگان به سازمان هاي سينمايي 
آوا و فارابي. 
9- نخل زرين به فيلم منتخب جشنواره به "آژانس شيشه اي "
ساخته" ابراهيم حاتمي كيا". 
10- جايزه ويژه مردمي به فيلم "دوزن "ساخته تهمينه 
ميلاني. 
جوايزتوسط رخشان بني اعتماد، سيف الله داد و خسرونشان 
به برگزيدگان اهدا شد و در پايان اعلام شد كه از سال 
آينده جشنواره فيلم آبادان در ابعاد بين المللي برگزار
خواهد شد.]]>
</TEXT>
</DOC>
<DOC>
<DOCID>HAM2-781025-002</DOCID>
<DOCNO>HAM2-781025-002</DOCNO>
<ORIGINALFILE>/1378/781025/adabh.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[گزارش هوا آماده نيست !]]>
</TITLE>
<TEXT>
<IMAGE>/1378/781025/p10-1.jpg</IMAGE>
<![CDATA[
در حاشيه پخش ناقص اخبار سراسري صداوسيما
براي اغلب كساني كه مخاطب پروپاقرص اخبار تلويزيوني 
هستند، پخش ناقص و گاهي كم اخبار داخلي و خارجي آزار
دهنده است، به ويژه آن كه اخبار صداوسيما برخلاف ساير
برنامه هاي تلويزيوني، درهر شرايطي آماده و قابل پخش است. 
روز جمعه همزمان با" روز قدس "در شبكه اول سراسري سيما، 
پس از ارائه اخبار داخلي عصر به طور ناقص، ناگهان مجري 
برنامه با دستپاچگي از اتاق فرمان درخواست كرد به خاطر
وجود تنوع برنامه هاي روزقدس، زودتر ازموعد مقرر به 
برنامه اخبار پايان دهند، چهره مجري در آن هنگام كه تلاش 
مي كرد به گونه اي درخواست پخش گزارش هوا را به اتاق 
فرمان بدهد، ديدني بود. با اين حال با توجه به 
درخواست هاي مكرر مجري، وي با چهره اي آشفته اعلام كرد
كه: "گزارش هوا آماده نيست ! "
البته كسي انتظار ندارد كه صداوسيما به انتقادهاي 
اينگونه، پاسخ شايسته اي ارائه نمايد; ولي انتظار مي رود
كه براي جلب مخاطبان اخبار، اين چنين شتابزده و غير
منطقي عمل نكند، امروزه گروه زيادي از مردم رسانه هاي 
نوشتاري و تصويري را صرفا" براي آگاهي و اطلاع رساني از
وقايع جاري پيرامون خود مطالعه مي كنند و يا مي بينند، 
لذا پخش نامناسب اخبار اهانتي به شعور مخاطبان محسوب
مي شود و مي تواند به حيثيت اين رسانه ملي لطمه وارد كند. 
اميد است مسئولان پخش اخبار روزانه، اين نكته را مدنظر
قرار دهند كه تمامي شبكه هاي تلويزيوني خبري جهان تلاش 
مي كنند تا در ساعت مشخص آخرين خبرها را با جزئيات بيشتر
در اختيار مخاطبان قرار دهند، بنابراين كاستن غير منطقي 
از زمان اخبار، آن هم در شبكه سراسري صداوسيما مي تواند
به اين رسانه ملي، لطمه بزند.]]>
</TEXT>
</DOC>
<DOC>
<DOCID>HAM2-781025-003</DOCID>
<DOCNO>HAM2-781025-003</DOCNO>
<ORIGINALFILE>/1378/781025/adabh.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[حذف برنامه هاي خشونت آميز از تلويزيون 
اتريش]]>
</TITLE>
<TEXT>
<![CDATA[انجمن دوستداران كودك اتريش، خواستار حذف برنامه هاي 
خشونت آميز و مبتذل از تلويزيون و نيز از بازي هاي 
الكترونيكي شدند. 
اين انجمن با نصب پلاكاردهاي مختلف در سراسر اتريش، 
درصدد است كه توجه والدين اتريشي را نسبت به خطرات 
افزايش برنامه هاي حاوي خشونت و قتل درتلويزيون و
بازي هاي الكترونيكي جلب كند. 
اين انجمن همچنين با انتشار كتابچه هاي جيبي تلاش دارد
كه مصرف كنندگان اتريشي، هنگام خريد بازيهاي الكترونيكي، 
به كيفيت و عدم خشونت آن بطورجدي توجه داشته باشند. 
به اعتقاد كارشناسان وسايل ارتباط جمعي، هرچند تماشاي 
صحنه هاي قتل وخشونت در تلويزيون، فرد را به يك قاتل 
تبديل نمي كند اما دست كم نوعي هراس پنهاني را نسبت به 
جهان واقعي در وي بوجود مي آورد به نحوي كه فرد
پيوسته خود را در معرض تهديد احساس مي كند. 
تحقيقات كارشناسان نشان مي دهد كه به عنوان نمونه در
بسياري از نقاط آفريقاي جنوبي تا دهه 70 پديده اي به نام 
تلويزيون وجود نداشت، اما 8 تا10سال پس از رواج تلويزيون 
در اين مناطق و نمايش فيلم هاي خشونت بار، قتل وجنايت در
اين كشور شديدا" افزايش يافته است.]]>
</TEXT>
</DOC>
<DOC>
<DOCID>HAM2-781025-004</DOCID>
<DOCNO>HAM2-781025-004</DOCNO>
<ORIGINALFILE>/1378/781025/adabh.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[فراسوي مرزها]]>
</TITLE>
<TEXT>
<![CDATA[پخش برنامه هاي تلويزيوني به زبان كردي در تركيه 
وزيرامورخارجه تركيه گفت: كردهاي اين كشور مي توانند به 
زبان مادري خود در برنامه هاي تلويزيوني صحبت كنند. 
اسماعيل جم، اين مطلب را در برنامه سياسي شبكه 
تلويزيوني" سي. ان. ان ترك "مطرح كرد. 
وي در پاسخ به اين كه با نامزدي تركيه براي عضويت در
اتحاديه اروپا، تاسيس يك شبكه تلويزيوني از سوي كردها
درتركيه چه اندازه فراهم شده است، گفت: همانطوري كه من 
به زبان مادري خود در برنامه هاي تلويزيوني صحبت مي كنم، 
هرفرد در جامعه تركيه نيزحق دارد به زبان مادري خود از
طريق تلويزيون صحبت كند. 
وزيرخارجه تركيه افزود: آنكارا به اين مساله، از ديدگاه 
حقوق فردي نگاه مي كند و به تاسيس شبكه هاي تلويزيوني از
سوي افرادي كه مي خواهند به زبان مادري خود برنامه 
تلويزيوني پخش بكنند اجازه داده خواهد شد. 
تركيه، به منظور جلوگيري از تبليغات منفي كردهاي مخالف 
از بدو تاسيس اين كشور پخش برنامه به زبان كردي از طريق 
راديو و تلويزيون را ممنوع كرده است. 
تلويزيون تركمنستان با محدوديت برنامه هاي ديني 
بنا به خواست صفر مراد نيازاف رئيس جمهوري تركمنستان 
ازاين پس كليه برنامه هاي ديني تلويزيون تركمنستان بايد
ازجانب سازمان دولتي امورديني، وابسته به نهاد رياست 
جمهوري، مورد تاييد قرار گيرد. 
براساس اين گزارش، نيازاف در سخناني كه از تلويزيون 
اين كشور پخش شد، از گفته هاي يكي از روحانيون تركمن در
تلويزيون كه خواستارحضور بيشتر دين در مسايل سياسي و
دولتي شده بود، انتقاد كرد. 
وي گفت: "در قديم از دين براي اداره دولت نيز استفاده 
مي شد، اما حالا مادر دوران معاصر زندگي مي كنيم. "
در قانون اساسي تركمنستان هرگونه دخالت دين در امور
دولتي منع گرديده ورژيم اين كشور عملا" "لائيك "محسوب
مي شود. با اين حال در طول حداقل يك سال و نيم اخير
نيازاف رييس جمهوري غيرديني تركمنستان بارها مقامهاي 
مذهبي را براي حل مشكلات اجتماعي ازجمله فحشا، مواد مخدر
و جنايت به تلاش فراخوانده و مردم اين كشور را به توجه و
تفكر در مسايل ديني و معنوي دعوت كرده است. 
همكاري تلويزيون ايران و صربستان 
قائم مقام مدير عامل راديو و تلويزيون صربستان، در ديدار
با رايزن فرهنگي كشورمان در بلگراد، بر گسترش همكاريهاي 
فرهنگي- هنري بين دو كشور تاكيد كرد. 
به گزارش روابط عمومي سازمان فرهنگ و ارتباطات اسلامي، 
آقاي" يووان ريستيچ "همچنين اعلام كرد كه راديو و
تلويزيون صربستان آماده است تا ارزشهاي فرهنگي، هنري و
سنتي جمهوري اسلامي ايران را در اين كشور به نمايش 
بگذارد. 
وي با توجه به اينكه عضو شوراي آكادمي علوم و هنر
صربستان است، پيشنهاد كرد، تا همكاري در بخش دانشجويي به 
ويژه تبادل دانشجوي هنر و موسيقي بين دو كشور تحقق يابد. 
وي تاكيد كرد كه تلويزيون صربستان بر روي فيلمهاي ايراني 
باز است. 
حميد محمدي رايزن فرهنگي كشورمان در بلگراد نيز در اين 
ديدار، با استقبال از پيشنهاد طرف صربي، از صاحبنظران و
دانشمندان اين كشور دعوت كرد تا در يك ميزگرد تلويزيوني 
پيرامون گفت وگوي تمدنها به بحث و تبادل نظر بپردازند. 
در پايان اين ديدار، توافق شد تا رايزن فرهنگي و آقاي 
ريستيچ با مقامهاي عالي رتبه آكادمي علوم و هنر نشست 
مشورتي پيرامون همكاري هاي دوجانبه داشته باشند. 
پخش برنامه هاي تلويزيوني آلباني از ماهواره 
آلباني پخش برنامه هاي تلويزيوني خود از طريق ماهواره 
را مجددا" از سر مي گيرد. 
به گزارش رسيده از تيرانا علت قطع برنامه هاي تلويزيون 
آلباني از طريق ماهواره طي چند ماهه گذشته بدهكاري اين 
كشور بوده كه با تعهد دولت در موردپرداخت اين بدهي، 
امكان پخش مجدد برنامه ها فراهم شده است. 
برنامه هاي تلويزيوني آلباني قبل از متوقف شدن، روزانه 
چهار ساعت ازطريق ماهواره پخش مي شد كه اين روند با همين 
ميزان ساعت ادامه خواهد يافت. 
دولت آلباني از آلباني تباران در سراسر جهان خواسته است 
تا در تامين هزينه پخش برنامه هاي تلويزيوني ماهواره اي 
آن دولت را ياري دهند. 
تلويزيون اي. ان. ان و كودك نابغه ايران 
شبكه تلويزيوني "اي. ان. ان "، در يك برنامه يك ساعته 
به بررسي زندگي و نبوغ "سيدمحمدحسين طباطبائي "، كودك شش 
ساله نابغه ايراني، پرداخت. 
در اين برنامه تلويزيوني ضمن پخش تصاويري از سخنراني 
آقاي طباطبائي دريك موءسسه اسلامي در لندن، تاكيد
كارشناسان خارجي و همچنين روحانيون شيعه مقيم لندن بر
نبوغ و استعدادهاي فوق العاده ايشان در حفظ و بيان 
موضوعات مختلف قرآني نيز پخش شد. 
روحانيون شيعه لندن گفتند: اين كودك پيامي از جانب
خداوند براي مسلمانان است تا به خود آيند و نسبت به 
معجزات خداوند ايمان بياورند.]]>
</TEXT>
</DOC>
<DOC>
<DOCID>HAM2-781025-005</DOCID>
<DOCNO>HAM2-781025-005</DOCNO>
<ORIGINALFILE>/1378/781025/adabh.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[جعبه جادو و انتظارات ما]]>
</TITLE>
<TEXT>
<![CDATA[اشاره; 
اغلب شهروندان نسبت به برنامه هاي تلويزيوني شبكه هاي 
مختلف پيشنهادها و انتقادهايي دارند كه با توجه به 
راه اندازي راديو تلويزيون نظريات خود را اعلام مي كنند. 
انتظار مي رود مخاطبان، نظريات و پيشنهادهاي خود را براي 
بهتر شدن مطالب صفحه، براي ما ارسال كنند. 
خشونت در تلويزيون خودي 
فيلمهاي سينمايي تلويزيون، خصوصا" فيلمهاي خارجي معضلي 
شده براي افراد جامعه، خصوصا" جوانان. چرا كه اين فيلمها
كه اكثريت آنها جنايي و كارآگاهي است يا باعث شيوع خشونت 
در ميان جوانان مي شود يا باعث ترسو بار آوردن آنها. طي 
صحبتهايي كه با جوانان داشته ام، به اين نتيجه رسيده ام 
كه تلويزيون ما نه تنها اميد زندگي را در مردم 
(خصوصا" جوانان)بالا نمي برد، بلكه اميد به زندگي را از
آنان مي گيرد. چرا كه فيلمها بيشتر يا همراه با غم و غصه 
است يا جنايي - كارآگاهي، مشكلات زندگي زياد است و پدر و
مادرها براي فرار از اين مشكل ها، به سراغ تلويزيون 
مي روند كه شايد با تماشاي برنامه هاي شيرين و فيلمهاي 
اميدواركننده به زندگي اميدوارتر نگاه كنند، ولي دريغ از
يك برنامه اميدبخش و در نتيجه از همينجاست كه ويدئو و
ماهواره، جاي خود را در خانه ها باز مي كند و بقيه ديگر
مشخص است كه تضاد برنامه هاي ماهواره اي با محيط جامعه 
چه نتايج منفي به بار خواهد آورد كه كوچكترين آن، 
انحرافات اخلاقي افراد جامعه است. ما از انحرافات اخلاقي 
جوانان و جلوگيري از آن سخن مي گوييم وچاره جويي مي كنيم، 
درحالي كه چشمه ما گل آلوده است و ما مي خواهيم آب جاري 
گل آلود را تميز كنيم و لازم است در اين مورد، فكري 
اساسي به عمل آيد. 
فرح روز تراز- اردبيل 
پيام هاي بازرگاني صدا و سيما، سوهان روح مردم 
چندي قبل طي تماسي با روابط عمومي صدا و سيما انتقاد
خويش را نسبت به پخش پيام هاي بازرگاني بيان كردم كه در
كمال تعجب در اواسط صحبت هاي خويش، با قطع تلفن از آن سو
مواجه شدم و اين مورد، يكي از هزاران موارد جاري در طول 
هفته است كه مردم تماس مي گيرند و آنها با بي ميلي به 
تمام خواسته هاي مردم، دهن كجي مي نمايند. پيام هاي 
متنوع و اغلب تبليغ مواد خوراكي بي ارزش يا كم ارزش 
بازار مصرف گرايي را بيش از پيش تبليغ مي كنند و روزي 
نيست كه درجرايد، به انتقاد از آنها برنخوريم. قيمت هاي 
بالاي اجناس تبليغ شده و اغلب نامرغوب، فرصت مناسبي براي 
واسطه ها فراهم آورده كه با اتكا به تبليغات بي برنامه، 
قيمتها را بالا ببرند و نان تبليغات را بخورند. 
واقعا" مسئولين صدا و سيما چه هدفي را دنبال مي كنند؟
شبكه سوم گوي سبقت را از ساير رقبايش ربوده كه نمونه آن 
را بارها مشاهده كرديم، قبل ازاخبارورزشي ده دقيقه تبليغ 
و بعد از اخبار پانزده دقيقه و درموقع پخش فيلم هم پنج 
دقيقه تبليغ، از شما درخواست مي كنم اين مطلب را در
روزنامه چاپ كنيد تا شايد گوش شنوايي پيدا شود. 
م. حسني]]>
</TEXT>
</DOC>
<DOC>
<DOCID>HAM2-781025-006</DOCID>
<DOCNO>HAM2-781025-006</DOCNO>
<ORIGINALFILE>/1378/781025/adabh.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[مبارزه با فيلم هاي غيراخلاقي]]>
</TITLE>
<TEXT>
<![CDATA[پليس زامبيا در اقدامي كم نظير اقدام به بستن سينماهايي 
كرده است كه فيلم هاي غيراخلاقي پخش مي كنند. به گزارش 
خبرگزاري فرانسه از لوزاكا اين اقدام با حمايت رهبران 
مذهبي زامبيا روبه رو شده ولي گروههاي حقوق بشر اعلام 
نگراني كرده اند. 
فرمانده پليس لوزاكا با اعلام اين خبر گفت: گروهي از
افسران وي به يكي از سالن هاي سينما در لوزاكا يورش 
بردند و با دستگيري صاحب آن تعدادي از فيلم هاي 
غيراخلاقي اين سينما را ضبط كردند. 
مايوندا افزود: اين اقدام تمريني دائمي است كه با هدف 
جلوگيري اززوال و تنزل اخلاقي زامبيا ادامه خواهد داشت.]]>
</TEXT>
</DOC>
<DOC>
<DOCID>HAM2-781025-007</DOCID>
<DOCNO>HAM2-781025-007</DOCNO>
<ORIGINALFILE>/1378/781025/adabh.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[بودجه فعلي سينما 2 ميليارد و تئاتر 400
ميليون تومان است]]>
</TITLE>
<TEXT>
<![CDATA[گروه هنري: معاون وزير فرهنگ و ارشاد اسلامي در جمع 
هنرمندان استان سمنان اعلام كرد: تا پايان برنامه سوم 
توسعه كشور، تئاتر از بودجه اي همطراز سينما برخوردار
خواهد شد. به گزارش خبرنگار همشهري در سمنان، مرتضي 
كاظمي بودجه فعلي هنر نمايش را بسيار اندك خواند و گفت: 
امسال اعتبار تخصيصي به سينما 2 ميليارد تومان بود در
حالي كه اين رقم براي هنر نمايش از 400 ميليون تومان 
تجاوز نكرده است. وي افزود: اكنون 9000 نفر در كشور به 
كار تئاتر مشغول اند كه اين گذشته از بعد اجتماعي از نظر
هنري نيز مي تواند سرمايه و پشتوانه بسيار عظيمي براي 
فرهنگ كشور بشمار آيد.]]>
</TEXT>
</DOC>
<DOC>
<DOCID>HAM2-781025-008</DOCID>
<DOCNO>HAM2-781025-008</DOCNO>
<ORIGINALFILE>/1378/781025/adabh.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[120 آموزشگاه سينمايي تعطيل شد]]>
</TITLE>
<TEXT>
<![CDATA[گروه هنري: 120 آموزشگاه غيرمجاز آزاد سينمايي شناسائي و
تعطيل شدند. 
مهدي حقيقي مديركل آموزش و نيروي انساني وزارت فرهنگ و
ارشاد اسلامي گفت: يك آموزشگاه آزاد سينمائي ادعا كرده 
است مدرك معادل فوق ديپلم و كارشناس و كارشناس ارشد به 
هنرجويان مي دهد كه اين ادعا نادرست است. وي از متقاضيان 
درخواست كرد قبل از ثبت نام در آموزشگاههاي آزاد سينمايي 
حتما" از قانوني بودن اين موءسسات از طريق اداره كل آموزش 
و نيروي انساني وزارت فرهنگ و ارشاد اسلامي مطمئن شوند.]]>
</TEXT>
</DOC>
<DOC>
<DOCID>HAM2-781025-009</DOCID>
<DOCNO>HAM2-781025-009</DOCNO>
<ORIGINALFILE>/1378/781025/ejtem.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[چگونه بايد با نوجوانان رفتار كرد؟]]>
</TITLE>
<TEXT>
<IMAGE>/1378/781025/p12-1.jpg</IMAGE>
<![CDATA[
نوجوانان دوست دارند كه به آنان به چشم كودك نگاه نكنيم 
و براي دوران نوجواني ارزش قائل شويم. در اين صورت 
بسياري از تنش هاي بين والدين و نوجوان كاسته مي شود. 
در غير اين صورت نوجوان مي كوشد ثابت كند كه ديگر كودك 
نيست. علت بسياري از حالات و رفتارهاي نوجوانان، علاقه 
به اثبات استقلال و برابري با بزرگسالان است. 
جهت گيري نوجوان به برداشت او از مفهوم "بزرگ شدن "بستگي 
دارد اگر تصور كند" بزرگ شدن "به معني آزاد شدن از قيد
و بند است، عليه محدوديت ها مبارزه مي كند، سيگار مي كشد، 
ناسزا مي گويد، شب دير به خانه برمي گردد. برخي 
نوجوانان مخالفت هاي شديد و دور از انتظاري با والدين 
دارند. 
والدين متعجب مي شوند كه چرا فرزند مطيع و حرف شنو، سركش 
و نافرمان شده است. در حقيقت نگرش نوجوان تغيير نكرده 
است، بلكه نوجوان فقط با والدينش مخالفت مي كند. او وقتي 
آزادي و قدرت بيشتري دارد، احساس دشمني خود را نشان 
مي دهد. پسري كه هميشه پدرش او را اذيت مي كرد در ظاهر
مطيع و سر به زير بود; زماني كه احساس توانايي كافي 
دارد با پدرش دعوا، او را اذيت و خانه را ترك كرد. 
در مواردي بايد به نوجوان آزادي و استقلال داده شود و
نبايد مرتب مراقب او بود. در غير اين صورت نوجوان بيشتر
تلاش مي كند تا از قيد و بند آزاد شود. هر چه والدين 
بيشتر او را كودك بدانند، او بيشتر مبارزه و مخالفت 
مي كند. 
در مواردي كودك براي زندگي بزرگسالي آماده نشده است و
از مقابله با مشكلات زندگي، كار، اجتماع، عشق و ازدواج 
مي ترسد و اميدش را از دست مي دهد. از اجتماع فاصله 
مي گيرد و خجالتي و گوشه گير مي شود. اگر بخواهد كار كند، 
كاري كه علاقه او را جلب كند پيدا نمي كند و مطمئن است 
در هيچ كاري موفق نمي شود. 
اگر بخواهد ازدواج كند، از رويارويي با جنس مخالف 
دست پاچه و نگران مي شود و وقتي با او صحبت مي كند، 
خجالت مي كشد، نمي تواند جواب دهد و هر روز نااميد و
نااميدتر مي شود و احساس مي كند كسي نمي تواند او را درك 
كند. بايد چنين كودكي را تشويق كنيم و نشان دهيم مسير
زندگيش اشتباه است و او را به راه صحيح هدايت كنيم تا
بهبود يابد. البته اين امر چندان آسان نيست. زيرا تمام 
آموزش زندگي او بايد اصلاح شود تا او بتواند مفهوم زندگي 
را درك كند. 
عدم آمادگي و آموزش صحيح براي مقابله با سه مساله مهم 
زندگي، كار، اجتماع و ازدواج از مهمترين خطرات دوران 
نوجواني است و نتايج آن در بزرگسالي بيشتر آشكار مي شود. 
اگر نوجوان از آينده بترسد، حداقل تلاش را براي مواجهه 
با مشكل به كار مي بندد. هر چه به او دستور داده، نصيحت 
و انتقاد شود، بيشتر مقاومت مي كند، هر چه او را بيشتر
به سمت جلو سوق دهيم، بيشتر عقبنشيني مي كند، تا زماني 
كه نااميد است نمي توانيم انتظار داشته باشيم كه بتواند
بيشتر تلاش كند. 
برخي نوجوانان دوست دارند در كودكي باقي بمانند. مانند
كودكان صحبت مي كنند و با كودكان كوچك تر از خود بازي 
مي كنند و تظاهر مي كنند براي هميشه مي توانند كودك 
بمانند. در حالي كه بسياري از نوجوانان تلاش مي كنند
مانند بزرگسالان رفتار كنند. 
در شرايط دشوار وقتي پسري نتواند با مشكلات زندگي 
روبه رو شود، به دنبال بزهكاري مي رود. بزهكاري يكي از
ساده ترين راههاي فرار از مشكلات بخصوص مشكلات اقتصادي 
در زندگي است در سنين 14 تا 20 سالگي بزهكاري بيشتر
مشهود است. 
كودكان لوس و نازپرورده در اين دوران شكست مي خورند. 
زيرا كودكي كه عادت كرده است همه كارهايش را والدينش 
انجام دهند، برعهده گرفتن مسئوليت هاي بزرگسالان را فشار
زيادي مي داند و هنوز دوست دارد نازپرورده باشد. وقتي 
بزرگ مي شود ديگر مركز توجه نيست كسي كه در محيط ظاهرا" 
گرم خانواده پرورش يافته، هواي بيرون را سرد مي داند. 
اگر از كودكي بيش از حد انتظار داشته باشند در درس و
كار شكست مي خورد. شايد كودك مي ترسد نتواند وظايفش را
انجام دهد. تا زماني كه مورد حمايت باشد پيش مي رود. ولي 
وقتي به او استقلال داده مي شود جسارت خود را از دست 
مي دهد و عقب نشيني مي كند. در حالي كه براي ديگران 
آزادي و استقلال انگيزه اي براي پيشرفت است تا به آرزوها
و خواسته هاي خود برسند. آنان عقايد و طرحهاي جديدي 
دارند و از برعهده گرفتن مسئوليت و داشتن استقلال 
نمي ترسند و خطر شكست را مي پذيرند تا فرصت زيادي براي 
موفقيت داشته باشند. 
كودكاني كه احساس مي كنند مورد بي توجهي و بي مهري قرار
گرفته اند، وقتي با دوستانشان ارتباط صميمي داشته باشند، 
اميدوار مي شوند وتحت تاثير قرار مي گيرند. 
اگر پسري فقط به دنبال تاييد و تحسين باشد بسيار خطرناك 
است. دختراني كه اعتماد به نفس كمتري دارند تنها راه 
اثبات ارزششان را در تحسين و تاييد ديگران مي دانند، در
دام مرداني مي افتند كه مي دانند چگونه چاپلوسي كنند و
دل دختران را به دست آورند. غالب دختراني كه در خانه 
مورد توجه نيستند و با جنس مخالف دوست مي شوند، 
نمي خواهند ثابت كنند بزرگ شده اند، بلكه اميدوارند مركز
توجه باشند. 
دختر 15 ساله اي در خانواده فقيري زندگي مي كرد. در
كودكي پدرش مريض شد و مادرش اصلا" نمي توانست به او برسد. 
سپس برادر بزرگترش هميشه مريض بود و مادرش به او توجه 
مي كرد. به دنبال آن خواهرش بدنيا آمد و مادر از او
مراقبت مي كرد. آن دختر هميشه دوست داشت به او توجه كنند
ولي تنها كسي بود كه به او محبت نمي شد. او براي جلب
توجه اطرافيان تلاش كرد. او در خانه دختر خوبي بود و با
كسب موفقيت هاي پي درپي بهترين دانش آموز كلاس شد. 
سپس به دبيرستان رفت، در ابتدا روش تدريس در مدرسه جديد
برايش مشكل بود درس را متوجه نمي شدو افت تحصيلي داشت. 
معلم او را سرزنش و نااميد كرد. او علاقه شديدي داشت كه 
مورد توجه قرار گيرد وقتي در خانه و مدرسه به نياز او
توجه نمي شد، زندگي برايش چه ارزشي داشت؟
او با مردي كه سر راهش آمد ازدواج و 15 روز با او زندگي 
كرد. خانواده اش نگران شدند و درصدد يافتن او برآمدند. 
ولي دختر احساس مي كرد هنوز مورد توجه نيست و به فكر
خودكشي افتاد او در نامه اي براي خانواده نوشت "نگران 
نباشيد من سم خورده ام و خيلي خوشحالم. "او دلش مي خواست 
خانواده اش به او محبت كنند در نتيجه سم نخورد او منتظر
ماند تا مادرش به سراغش بيايد. اگر دختر مورد تاييد و
توجه بود، درصدد جلب توجه برنمي آمد. اگر معلم مي دانست 
قبلا" درسهاي او خيلي خوب و او به اين مساله حساس بود و
به توجه بيشتري نياز داشت، دختر را نااميد و سرخورده 
نمي كرد. 
دختر 14 ساله اي خانواده روشنفكري داشت و مادرش فقط
پسري مي خواست و از بدنيا آمدن دخترش خيلي ناراحت بود و
ارزش او را ناديده مي گرفت. چندبار دختر شنيد مادرش به 
پدرش مي گويد" دخترمان خوشگل نيست وقتي بزرگ بشه كسي با
او ازدواج نمي كند و روي دستمان مي ماند. وقتي بزرگ تر
بشه چكار كنيم؟" 
او كه پس از 10 سال در چنين خانواده بدي بزرگ شده بود، 
روزي نامه يكي از دوستان مادرش را پيدا كرد. او مادرش را
كه از داشتن دختر ناراحت بود دلداري داده بود كه هنوز
جوان است و مي تواند پسردار شود. 
چند ماه بعد براي ديدن عمويش به روستا رفت. با پسري كه 
سواد و شعور چنداني نداشت دوست شد. وقتي به من مراجعه 
كرد خيلي ناراحت بود. زيرا براي مورد تاييد قرار گرفتن، 
دوستان زيادي را يكي پس از ديگري عوض كرد. تازه در آن 
زمان درد و رنجش باعث نگراني خانواده اش شد. او گريه و
تهديد به خودكشي مي كرد خيلي مشكل بود كه به او كمك كرد
تا شرايطش را درك كند و متقاعد شود نياز بسيار شديدي به 
تاييد ديگران دارد. 
زنان دوست ندارند جنس موءنث باشند، زيرا در جامعه مردان 
را برتر از زنان مي دانند. بايد به نوجوانان آموزش داده 
شود كه عضوي از جامعه هستند و چه وظايفي دارند. دوران 
نوجواني فرصتي است تا فرد بتواند به تنهايي راههايي را
براي مبارزه با مشكلات زندگي پيدا كند، اگر نوجوان احساس 
حقارت كند و نگرش اشتباهي داشته باشد، براي كسب آزادي 
آمادگي ندارد. اگر او خود را مجبور نكند آنچه را كه 
ضروري است انجام دهد، ترسو مي ماند و شكست مي خورد چنين 
كودكي براي "بزرگ شدن "آماده نيست و آزاديش را از دست 
مي دهد. 
نويسنده: آلفرد آدلر
مترجم: الهام موءدب
منبع: پسيكولوژي]]>
</TEXT>
</DOC>
<DOC>
<DOCID>HAM2-781025-010</DOCID>
<DOCNO>HAM2-781025-010</DOCNO>
<ORIGINALFILE>/1378/781025/ejtem.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[چگونه بر احساس خستگي روز اول هفته غلبه 
كنيم؟]]>
</TITLE>
<TEXT>
<![CDATA[بسياري از ما بعد از تعطيلات آخر هفته حوصله رفتن به سر
كار را نداريم به عبارتي شنبه صبح سخت ترين كار، رفتن 
به سر كار است. اين بي حوصلگي اغلب از بعد ازظهر روز
جمعه آغاز مي شود، به طوري كه حتي در جمع خانواده يا
دوستان نيز احساس عصبانيت و كسالت به شما دست مي دهد و
فكر مي كنيد فردا بايد به اداره رفته و با مقدار زيادي 
كار روبه رو شويد. 
اين طرز تفكر به هيچ وجه صحيح نيست بخصوص اين مساله براي 
قلب شما خوب نيست. بسياري از پژوهشگران اعلام كرده اند
كه بسياري از سكته هاي قلبي در اولين روز كاري هفته رخ 
مي دهد. 
نحوه تفكر ما در اول هفته مي تواند منفي باشد. دكتر
استفان پالمر سرپرست مركز مديريت تنش مي گويد: بسياري از
اوقات ما درمورد شرايط موجود غلو كرده و به اصطلاح از
كاه، كوه مي سازيم. 
سعي كنيد واقع بين باشيد و افكار منفي را به خود راه 
ندهيد، همه ما اغلب احساس خستگي مي كنيم زيرا فكر
مي كنيم ديگران با ديد انتقادي به ما مي نگرند، اما در
واقع تصور ما اشتباه است زيرا كه اغلب ما از افكار
ديگران نتيجه غلط مي گيريم و در واقع خود سخت گيرترين 
منتقد خودمان هستيم. 
اين حالت در افرادي كه تازه شروع به كار كرده اند، 
شديدتر است. اغلب اين افراد خود را با ساير همكاران 
مقايسه مي كنند و از اينكه مي بينند به اندازه كارمندان 
قديمي مهارت كاري ندارند، دچار تشويش و دلهره مي شوند. 
يكي از دوستان كه اكنون مدير امور مالي يك شركت بزرگ است 
تعريف كرد: سال اولي كه شروع به كار كردم، دوران سختي را
پشت سر گذاشتم. تازه ليسانس گرفته بودم و هيچ سابقه كاري 
نداشتم محيط كار با محيط آموزشي تفاوت بسيار داشت و اين 
مساله سبب شده بود كه من اعتماد به نفس خود را از دست 
بدهم. با كوچكترين اشتباهي دچار دلسردي مي شدم، به طوري 
كه آخر هر هفته به خود مي گفتم: امروز روز آخر كاري من 
است و از شنبه سر كار حاضر نمي شوم. پس از چندي متوجه 
شدم كه اين حالت در بسياري از كاركنان قديمي نيز وجود
دارد به اين نتيجه رسيدم كه با كسب مهارت هاي عملي كار
مي توانم اعتماد به نفس خود را بازيابم و دريافتم با
رعايت چند نكته ظاهرا" بي اهميت مي توانم بر احساس خستگي 
و بي حوصلگي اولين روزكاري هفته غلبه كنم. رعايت نكات 
زير مي تواند به شما كمك كند كه هفته خوب و توام با
آرامش و نشاطي را آغاز كنيد: 
1- سعي كنيد روز آخر هفته هر مقدار كه مي توانيد كارها
را انجام دهيد تا در اولين روز كاري هفته بعد با انبوهي 
از كار مواجه نشويد. 
2- در تعطيلات آخر هفته به هيچ وجه كار اداري انجام 
ندهيد و به خودتان استراحت بدهيد. 
3- جسم ما نمي خواهد كه زمان خواب ما تغيير كند. 
بنابراين سعي كنيد روز تعطيل زياد نخوابيد، اگر چنين 
كنيد، روز بعد از تعطيل، رفتن سر كار براي شما سخت تر
خواهد بود. 
4- بعد ازظهر جمعه شام سبكي بخوريد تا خواب راحتي داشته 
باشيد. زود بخوابيد تا صبح شنبه دچار كسلي ناشي از
كم خوابي نشويد. 
5- صبح شنبه، صبحانه مناسبي بخوريد، در غير اين صورت 
ممكن است قند خون شما در طول روز پايين بيايد و احساس 
خستگي به شما دست دهد. 
6- در مسير خانه به اداره، سعي كنيد تشويش خود را كمتر
كنيد وتصور كنيد كه مشكلات را به خوبي حل خواهيد كرد. 
به خاطر داشته باشيد كه شما بهترين ساعات شبانه روز را
در محيط كار ودر كنار همكارانتان مي گذرانيد. سعي كنيد
محيطي صميمي، فعال و دوستانه براي خود بوجود آوريد تا در
همه ساعات روز چه در محيط كار و چه در خانه، دچار خستگي 
و بي حوصلگي نشويد. 
ترجمه و تاليف: معصومه پيروزبخت]]>
</TEXT>
</DOC>
<DOC>
<DOCID>HAM2-781025-011</DOCID>
<DOCNO>HAM2-781025-011</DOCNO>
<ORIGINALFILE>/1378/781025/ejtem.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پس از ماهها تاخير دادگاه رسيدگي به 
اتهامات حسين شريعتمداري دوشنبه 
برگزار مي شود]]>
</TITLE>
<TEXT>
<![CDATA[گروه اجتماعي: دادگاه رسيدگي به اتهامات حسين شريعتمداري 
مدير مسئول روزنامه كيهان صبح دوشنبه 27 دي در شعبه 1410
دادگاه عمومي تهران برگزار مي شود. 
به گزارش خبرنگار ما شاكيان حسين شريعتمداري اداره حقوقي 
رياست جمهوري، غلامحسين كرباسچي، حميدرضا جلايي پور، 
لطيف صفري، سازمان برنامه و بودجه، دفتر تحكيم وحدت، 
فاطمه رمضان زاده، انجمن اسلامي دانشجويان دانشگاه زنجان، 
بهزاديان معاون اداري مالي وزارت كشور، سازمان 
ثبت اسناد و املاك كشور، تاجيك اسماعيلي شهردار منطقه 9
تهران، شركت مس سرچشمه و ميدوك و معدنكاران، 9 تن از
فرمانداران استان آذربايجان غربي، معاون سياسي امنيتي 
استانداري قم، معاون وزير خارجه، استانداري قم، نيروي 
انتظامي مدعي العموم و چند شاكي خصوصي ديگرند. 
اتهامات حسين شريعتمداري شامل دهها شكايت مي شود كه 
عناوين مجرمانه آن شامل، توهين، نشر اكاذيب به قصد اضرار
به غير، تشويش اذهان عمومي، افترا، تهمت، مطالب خلاف 
واقع، انتشار اسناد محرمانه، انتشار مطالب مشتمل بر
تهديد و هتك شرف و حيثيت و... مي باشد. 
طي چندماه گذشته دادگاه كيهان بارها به تاخير افتاده 
بود.]]>
</TEXT>
</DOC>
<DOC>
<DOCID>HAM2-781025-012</DOCID>
<DOCNO>HAM2-781025-012</DOCNO>
<ORIGINALFILE>/1378/781025/ejtem.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[27 روزنامه در چين مجازات يا تعطيل 
مي شوند]]>
</TITLE>
<TEXT>
<![CDATA[گروه اجتماعي: چين 27 روزنامه را به علت انتشار مطالبي 
بر خلاف قوانين مطبوعات و يا تحريك احساسات مردم، مجازات 
و يا تعطيل خواهد كرد. 
اداره انتشارات و مطبوعات دولت چين اعلام كرد: اين 
روزنامه ها مطالبي مغاير با قوانين مطبوعات در خصوص 
موضوعات سياسي و اجتماعي به چاپ رسانده اند. 
به گزارش مركز اطلاعات حقوق بشر و جنبش دمكراتيك در چين، 
مقام هاي پكن قصد دارند به منظور تقويت نظارت حزب
كمونيست بر افكار عمومي، 200 روزنامه را در نيمه اول سال 
جاري ميلادي تعطيل كنند. چين داراي 2160 روزنامه با
شمارگان 26 ميليارد نسخه در سال است كه همه آنها نهايتا" 
تحت كنترل دولت كشور قرار دارند.]]>
</TEXT>
</DOC>
<DOC>
<DOCID>HAM2-781025-013</DOCID>
<DOCNO>HAM2-781025-013</DOCNO>
<ORIGINALFILE>/1378/781025/ejtem.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نخستين جلسه محاكمه مديرمسئول هفته نامه 
محلي" گلستان نو" برگزار شد]]>
</TITLE>
<TEXT>
<![CDATA[گروه اجتماعي: نخستين جلسه رسيدگي به شكايت از مديرمسئول 
نشريه محلي گلستان نو روز پنجشنبه در شعبه يك دادگستري 
استان گلستان برگزار شد. در اين جلسه كه با حضور هيات 
منصفه تشكيل شد، ابتدا" مقدم "قاضي دادگاه موارد شكايت 
داود غفاري رئيس آموزش و پرورش آزادشهر را عليه محمد
آذري مديرمسئول نشريه قرائت كرد اين نشريه كه چندي به 
نام" نيمروز" منتشر مي شد، نخستين نشريه محلي استان 
گلستان است.]]>
</TEXT>
</DOC>
<DOC>
<DOCID>HAM2-781025-014</DOCID>
<DOCNO>HAM2-781025-014</DOCNO>
<ORIGINALFILE>/1378/781025/elmif.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نشست رئيسان دانشگاهها و مراكز آموزش 
عالي كشور با صدور بيانيه اي خاتمه يافت]]>
</TITLE>
<TEXT>
<![CDATA[گروه علمي فرهنگي: سي و نهمين نشست رئيسان دانشگاهها و
مراكز آموزش عالي و پژوهشي كشور كه در دو روز گذشته در
دانشگاه الزهرا(س)در تهران برپا شده بود، با صدور
بيانيه اي در مورد نقش دانشگاهها در فرآيند تحولات جهاني 
علوم، تصميم سازي هاي جامعه، ساختار جديد وزارت علوم، 
تحقيقات و فن آوري و تضمين حقوق دانشگاهيان و دانشجويان 
به كار خود پايان داد.]]>
</TEXT>
</DOC>
<DOC>
<DOCID>HAM2-781025-015</DOCID>
<DOCNO>HAM2-781025-015</DOCNO>
<ORIGINALFILE>/1378/781025/elmif.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[شماره جديد فصلنامه تامين اجتماعي منتشر
شد]]>
</TITLE>
<TEXT>
<IMAGE>/1378/781025/p11-2.jpg</IMAGE>
<![CDATA[
شماره دوم از سال اول فصلنامه تامين اجتماعي كه توسط
موءسسه عالي پژوهش تامين اجتماعي و با مدير مسئولي 
علي اكبر شبيري راد و سردبيري دكتر ناصر خادم آدم منتشر
مي شود، با تاريخ پاييز 1378 و در 610 صفحه وزيري به 
بازار نشر فصلنامه هاي تخصصي ارائه شد. 
تامين اجتماعي و امنيت ملي، استراتژي جهاني در امنيت 
غذايي، استراتژي ملي در امنيت غذايي، آثار اقتصادي - 
اجتماعي تورم در ايران، اشتغال - بازار كار و تامين 
اجتماعي از جمله مقالات اين شماره از فصلنامه است. 
همچنين مباني فكري جنبش كارگري آلمان در قرن نوزده، بيمه 
درماني خصوصي در شيلي، طرحي نو براي تامين اجتماعي، 
رگه هاي تامين همكاري در بنه و سوابق تاريخي حمايت از
كارگران خردسال از ديگر مقالات ارزشمند شماره دوم 
فصلنامه تامين اجتماعي است. موءلفان و مترجمان برجسته اي 
با اين فصلنامه همكاري مي كنند و قيمت پانصد توماني، از
ديگر ويژگي هاي خوب آن است.]]>
</TEXT>
</DOC>
<DOC>
<DOCID>HAM2-781025-016</DOCID>
<DOCNO>HAM2-781025-016</DOCNO>
<ORIGINALFILE>/1378/781025/elmif.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[كتابهاي جديد از انتشارات سمت]]>
</TITLE>
<TEXT>
<![CDATA[از سوي سازمان مطالعه و تدوين كتب علوم انساني دانشگاهها
(سمت)، كتابهاي جديدي در حوزه هاي مختلف علوم و دروس 
دانشگاهي، برروي پيشخوان كتابفروشي ها قرار گرفت. مشخصات 
اين كتابها كه همگي آنها مشخصه "چاپ اول - پاييز 1378" را
بر شناسنامه خود دارند و در سه هزار نسخه چاپ شده اند، 
به قرار زير است: 
* بازاريابي /بين المللي دكتر محمد علي بابايي /زكليكي 
278 /صفحه 7000 ريال. 
* برنامه ريزي شهرهاي /جديد دكتر كرامت الله /زياري 182
/صفحه 5000 ريال. 
* تاريخ ادبيات فرانسه(جلد پنجم: قرن بيستم)/ نوشته: 
پيربرونل و /ديگران ترجمه: دكتر نسرين خطاط و دكتر مهوش 
/قديمي 360 /صفحه 10500 ريال. 
* تاريخ ادبيات فرانسه(جلد چهارم: قرن نوزدهم)نوشته: 
پيربرونل و /ديگران ترجمه: سيدضياءالدين /دهشيري 354
/صفحه 9000 ريال. 
* برگزيده نظريه هاي سازمان و /مديريت دكتر علي اكبر
/نيكواقبال + 395 10 /صفحه ده هزار ريال. 
* تحقيق در عمليات(جلد اول)/ دكتر محمدرضا مهرگان، دكتر
بهروز دري، دكتر محمود /صارمي 208 /صفحه 5000 ريال. 
* گفتار و ابزار(روش شناسي تلفيقي علم اقتصاد)/ نوشته: 
ژاك /اتالي ترجمه: دكتر احمد /فرجي دانا 248 /صفحه 6000
ريال. 
* كاربرد ژئومورفولوژي در /برنامه ريزي دكتر احمد معتمد، 
دكتر ابراهيم /مقيمي 150 /صفحه 5000 ريال. 
* انگليسي براي دانشجويان رشته بهداشت محيط /زيست احياء
عمل صالح، دكتر صمد سجادي، محمدرضا مسعودي نژاد، محمد
رفعت /بخش 190 / صفحه 5000 ريال. 
* تاريخ تحولات سياسي، اجتماعي، اقتصادي و فرهنگي ايران 
در دوره صفاريان و /علويان پروين تركمني آذر، دكتر صالح 
/پرگاري 157 /صفحه 4200 ريال.]]>
</TEXT>
</DOC>
<DOC>
<DOCID>HAM2-781025-017</DOCID>
<DOCNO>HAM2-781025-017</DOCNO>
<ORIGINALFILE>/1378/781025/elmif.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نشر مركز و دو كتاب جديد با ترجمه محمود
حدادي]]>
</TITLE>
<TEXT>
<![CDATA[از سوي نشر مركز، دوكتاب جديد از زبان آلماني با ترجمه 
محمود حدادي، مترجم نام آشناي كشورمان، در حوزه ادبيات 
داستاني بر روي پيشخوان كتابفروشي ها قرار گرفت. مشخصات 
اين كتابها به قرار زيراست: 
* جهان /آخر نوشته: كريستف رانس /ماير چاپ /اول، 1378
دوهزار /نسخه 272 صفحه، /رقعي 1380 تومان. 
ناسواويد، شاعر ملي رم در قرن نخست ميلادي، به فرمان 
قيصر آگوست اول، به يكي از مستعمرات دور اين امپراتوري 
پهناور تبعيد مي شود. كوتا، جواني مريد اين شاعر، به 
جستجوي مراد خود، راهي دراز را در پيش مي گيرد، اما در
اين سفر دشوار، هر ردپايي از دوست از هرچيز، راهي مي شود
به روح ژرف شاعر و جهان بيكران آثارش. چندانكه مي نمايد
جستجوگر سرانجام در اين جهان شگفت و دگرديسيهاي همه رنگ 
آن مستحيل مي شود. اين رمان كه شكل گردشي در قرون و متون 
را دارد، اثباتي زيبا و شاعرانه براين مدعاست كه سرشت 
تاريخ در اساس، دوبعدي و چشم انداز آن دوسويه است. 
تاريخ نگار با پرداختن به گذشته، تصويري نيز از اكنون 
روزگار خود به دست مي دهد. 
* رنگهاي / كودكي داستانهايي از نويسندگان آلماني /زبان 
چاپ /اول، 1378 268 صفحه، /رقعي 1350 تومان. 
در مجموعه حاضر، بيست داستان، حكايت و نوول از هيجده 
نويسنده آلماني زبان - از مليتهاي اتريشي، آلماني، سوئيسي 
و لتونيايي - از سده هاي نوزدهم و بيستم گردآوري شده كه 
پايه گزينش آنها كودك و خاطرات كودكي است، موضوعي 
عاطفه انگيز كه از مضمونهاي هميشگي ادبيات بوده است. 
نويسندگاني كه داستانهايشان در اين كتاب آمده، از
چهره هاي برجسته ادبيات آلماني زبان هستند كه برخي از
آنها از شهرت جهاني برخوردارند. با توجه به اينكه ادبيات 
آلماني زبان، هنوز آنچنان كه شايد و بايد به زبان فارسي 
ترجمه و شناسانده نشده، اين مجموعه مي تواند گامي مفيد
در راه آشنايي بيشتر با آن باشد. 
هر دو كتاب، از ترجمه خوبي برخوردار است و پيراستگي 
ظاهري كتابها نيز بر رغبت خوانندگان به مطالعه مي افزايد.]]>
</TEXT>
</DOC>
<DOC>
<DOCID>HAM2-781025-018</DOCID>
<DOCNO>HAM2-781025-018</DOCNO>
<ORIGINALFILE>/1378/781025/elmif.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[]]>
</TITLE>
<TEXT>
<IMAGE>/1378/781025/p11-11.jpg</IMAGE>
<![CDATA[
سال جهاني رياضيات در منطقه يك تهران 
توسط گروه هاي آموزشي متوسطه آموزش و پرورش منطقه يك 
تهران، به مناسبت سال جهاني رياضيات، برنامه هاي متعددي 
در سطح دبيرستانهاي اين منطقه برگزار مي شود كه برگزاري 
گردهمايي دبيران رياضي، بازديد از مراكز آموزشي متوسطه 
جهت هماهنگي با دبيران رياضي در ارائه طرح درس در دروس 
مختلف رياضيات و برپايي بازديد براي دانش آموزان 
علاقه مند از مراكز علمي و آموزشي، از جمله اين 
برنامه هاست. 
برگزيدگان نمايشگاه رياضي خوارزمي 
نمايشگاه رياضي خوارزمي، ويژه دانش آموزان دوره راهنمايي 
تحصيلي كه در محل مدرسه شهيد چمران، واقع در علي آباد
منطقه 16 تشكيل شده بود، با معرفي برگزيدگان و
دانش آموزان فعال در نمايشگاه، به كار خود پايان داد. 
آقاي كامبيز افلاكي، دبير رياضي و يكي از مسئولان برپايي 
اين نمايشگاه كه خود نيز در زمره برگزيدگان قرار دارد، 
در گفت وگويي با xستون 22 همشهري، اسامي برگزيدگان 
دانش آموزي نمايشگاه رياضي خوارزمي را كه خلاقيتهايي را
در زمينه هاي مختلف دانش و آموزش رياضيات، بويژه در
زمينه" رسم "و" هندسه "از خود بروز داده بودند، به شرح 
زير اعلام داشت: مسعود خدامي، حسين شفيعي، علي ربيعي، 
امير طاعتي، احسان خانجاني، وحيد شقاقي، اميد فولادي، 
محمدرضا ولي زاده و رسول شهبازي. 
همچنين گروه هاي آموزشي رياضي آموزش و پرورش منطقه 16، 
از دبيران رياضي فعال در اين نمايشگاه تقدير كرد كه شامل 
آقايان: كامبيز افلاكي، محمد حسن موءمني، ماشاءالله 
افشارنيا و عليرضا رحيمي و عبدالله گودرزي بود. اين 
معلمان علاقه مند، با ابتكار و تلاش خود، زمينه شكوفايي 
استعدادهاي رياضي را در دانش آموزان جنوب تهران ايجاد
كرده اند. 
اعلام تاريخ چند سمينار و كنفرانس رياضي در ماه هاي 
آينده
در ماه هاي آينده، چندين سمينار و كنفرانس مختلف در
ارتباط با رياضيات و شاخه هاي وابسته آن برگزار خواهد شد
كه اهم آنها به قرار زير است: 
* دهمين سمينار آناليز رياضي و كاربردهاي آن(14 و 15
بهمن 78)- دانشگاه ولي عصر(عج)رفسنجان. 
* چهارمين كنفرانس آموزش رياضي ايران(14 و 15 بهمن 78)- 
اداره كل آموزش و پرورش تهران. 
* اولين همايش زنان و رياضيات(12 اسفند 78)- دانشگاه 
الزهرا. 
* دوازدهمين سمينار جبر ايران(9 و 10 فروردين 79)- 
دانشگاه شهيد بهشتي. 
* سومين سمينار و بيست و چهارمين مسابقه رياضي دانشجويي 
(9 تا 11 فروردين 79)- دانشگاه اصفهان. 
* سي و يكمين كنفرانس رياضي ايران(6 تا 9 شهريور 79)- 
دانشگاه تهران 
* كنفرانس رياضيات براي همه(15 و 16 تير ماه 79)- 
دانشگاه كردستان. 
* چهارمين سمينار معادلات ديفرانسيل و سيستمهاي ديناميكي 
(ارديبهشت 79)- دانشگاه فردوسي مشهد.]]>
</TEXT>
</DOC>
<DOC>
<DOCID>HAM2-781025-019</DOCID>
<DOCNO>HAM2-781025-019</DOCNO>
<ORIGINALFILE>/1378/781025/elmif.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[دكتر معين: كسب علم و ترويج دانش، 
امنيت ملي و توسعه پايدار كشورها را
تامين مي كند]]>
</TITLE>
<TEXT>
<![CDATA[گروه علمي فرهنگي: وزير فرهنگ و آموزش عالي گفت: كسب علم 
و ترويج آن در دنياي امروز ديگر تنها يك فضيلت نيست بلكه 
يك ضرورت حياتي است كه امنيت ملي و توسعه پايدار كشورها
را تضمين مي كند. 
مصطفي معين در جمع شركت كنندگان اولين اجلاس مشترك 
فرهنگستانهاي علوم و علوم پزشكي و مسئولان دانشگاهها و
مراكز آموزش عالي كشور افزود: مراكز تحقيقاتي به دليل 
بحران ملي و سياسي، اجتماعي و اقتصادي در معرض خسارتها و
آسيبهاي عميق مانند ازدست دادن مغزها و استعدادهاي 
برجسته و افت كيفيت آموزش و پژوهش قرار مي گيرند. به 
گزارش روابط عمومي فرهنگ و آموزش عالي، در اين اجلاس در
مورد كنفرانس جهاني علوم كه در سال 1999 ميلادي در
بوداپست برگزار شده بود، دكتر جليل شاهي دبيركل كميسيون 
ملي يونسكو در ايران و دكتر فتح الله مضطرزاده رئيس 
پژوهشگاه مواد و انرژي و عضو دائمي فرهنگستان علوم 
جمهوري اسلامي ايران گزارشي را ارائه كردند.]]>
</TEXT>
</DOC>
<DOC>
<DOCID>HAM2-781025-020</DOCID>
<DOCNO>HAM2-781025-020</DOCNO>
<ORIGINALFILE>/1378/781025/elmif.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نمايش 60 اثر نگارگري در نگارخانه 
سعدآباد تهران]]>
</TITLE>
<TEXT>
<IMAGE>/1378/781025/p15-1.jpg</IMAGE>
<![CDATA[
گروه علمي فرهنگي: نمايشگاهي شامل 60 تابلوي زيباي 
نگارگري ايراني(مينياتور)اثر استاد مطيع و شاگردانش با
عنوان" مكتب ايرانشهر" طي مراسمي با حضور چند تن از
هنرمندان و شخصيت هاي فرهنگي در نگارخانه سعدآباد گشايش 
يافت. استاد علي مطيع با الهام از تمامي مكاتب هنر ايران 
از نظر پرداخت و رنگ گذاري و شيوه هاي مختلف كاري، آثاري 
را با روحيات و بينش خود ساخت و طرح هاي متفاوتي را
بوجود آورد كه "مكتب ايرانشهر" نام گرفت. استاد مطيع 
تاكنون موفق به دريافت ارزشنامه درجه يك هنر(دكتراي هنر)
از طرف شوراي ارزشيابي هنرمندان كل كشور 1369، دريافت 
تقديرنامه از معاونت رياست جمهوري 1374، دريافت لوح 
تقدير از سازمان ميراث فرهنگي در سال 1377 و.. شده است. 
علاقه مندان مي توانند جهت بازديد از اين نمايشگاه تا 7
بهمن ماه از ساعت 10 تا 18 به نگارخانه سعدآباد واقع در
خيابان وليعصر، خيابان سرلشكر فلاحي(زعفرانيه)، خيابان 
شهيد كمال طاهري، پلاك 50 مراجعه كنند.]]>
</TEXT>
</DOC>
<DOC>
<DOCID>HAM2-781025-021</DOCID>
<DOCNO>HAM2-781025-021</DOCNO>
<ORIGINALFILE>/1378/781025/elmif.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[آزمون دانشگاه جامع علمي - كاربردي برگزار
شد]]>
</TITLE>
<TEXT>
<![CDATA[گروه علمي فرهنگي: چهارمين آزمون سراسري ورود به دانشگاه 
جامع علمي - كاربردي در مقاطع كارداني، كارشناسي با حضور
بيش از 12 هزار داوطلب روز جمعه برگزار شد اين آزمون 
به طور همزمان درتهران و يكصد شهرستان مختلف سراسر كشور
برگزار گرديد. در اين آزمون 42 درصد داوطلبان زن و 58
درصدمرد بودند. 
روي پيشخوان كتاب فروشي ها
اصول مكاتبات و ارتباطات صادرات 
ترجمه و تاليف: محمدابراهيم /گوهريان شركت چاپ و نشر
بازرگاني وابسته به موءسسه مطالعات و پژوهش هاي /بازرگاني 
چاپ /اول، 78 3000 /نسخه 1700 تومان. 
شيوه برقراري ارتباط تجاري و نحوه نگارش مكاتبات تجاري 
از موضوع هايي است كه در اين كتاب مورد توجه قرار گرفته 
است. تنظيم نامه هاي تجاري، متن نامه، پاسخ به استعلامها
و پيشنهادها، سفارش و اجراي سفارش، شكايات و پاسخ به 
شكايات، نامه هاي فروش، اعلان و آگهي ها و... ازجمله 
عناوين اين كتاب است. 
چطوري به انگليسي مي گوييد؟
موءلف: اندي احمد /ميراسكندري ناشر: انتشارات /عباسي 470
صفحه، /وزيري چاپ اول، پنج هزار /نسخه، 1378 1800 تومان. 
در اين كتاب، موءلف به دنبال آن است كه چگونگي اداي 
عبارتها و جملات مختلف مورد استفاده در زبانهاي فارسي و
انگليسي را در قالب يك كتاب خودآموز آموزشي به خوانندگان 
خود ارائه دهد. جملات و عبارات مورد استفاده در مسافرت، 
خريد، گشت و سياحت، كارهاي اداري و.. و نيز توجه به 
اختلافات فرهنگي دو زبان از مواردي است كه در اين كتاب
مورد توجه بوده است. اندي ميراسكندري در سال 1316 در
ساوه ايران به دنيا آمده و تحصيلات عالي خود را در
امريكا انجام داده است و به اين سبب به خوبي از عهده اين 
كار برآمده است. 
شبي با خورشيد(مجموعه شعر)
]]>
<IMAGE>/1378/781025/p11-1.jpg</IMAGE>
<![CDATA[
سروده: دكتر مصطفي /حق جو انتشارات دانشگاه علم و صنعت 
/ايران چاپ /اول، 1378 دو هزار /جلد 176 صفحه، /وزيري 
8000 ريال. 
دكتر مصطفي حق جو، متولد 1334 و استاد دانشكده مهندسي 
كامپيوتر دانشگاه علم و صنعت ايران است ; ولي، رشته 
تحصيلي وي و تدريس در يك دانشگاه صنعتي، مانعي نشده تا
او، نتواند و نخواهد در ادبيات فارسي، ذوق آزمايي كند و
از اين عرصه، موفق نيز بيرون آيد. دكتر حق جو، غزل سراست، 
ولي در شعر نو هم طبع آزمايي كرده است. 
اعتبار بخشي در آموزش عالي 
موءلف: دكتر مهرنوش /پازارگادي ويراستار: دكتر يوسف پور
/خوشبخت انتشارات /صباح چاپ /اول، 1378 2500 /نسخه 200
/صفحه 8500 ريال. 
اعتبار بخشي در آموزش عالي، به دنبال ارزيابي كيفيت در
دانشگاههاي ايران است كه توسط خانم دكتر پازارگادي، عضو
هيات علمي دانشگاه علوم پزشكي شهيد بهشتي تاليف شده است. 
توزيع عادلانه بودجه، روند گزينش دانشجويان، ارزشيابي 
هيات علمي، كاركنان و دانشجويان، اشتغال فارغ التحصيلان، 
همكاري موءسسه هاي داخل و خارج از دانشگاهها، مشاركت 
انجمن هاي علمي و تخصصي داخلي، منطقه اي و بين المللي و
دهها عنوان ديگر از مقولاتي است كه موءلف، در ارزيابي 
كيفيت دانشگاههاي ايران به دنبال طرح آن بوده است. 
خوابهاي داوود
]]>
<IMAGE>/1378/781025/p11-3.jpg</IMAGE>
<![CDATA[
شاهرخ تندرو /صالح انتشارات /پور چاپ اول، 1378، دو
هزار /نسخه 120 صفحه، /رقعي 600 تومان. 
اين كتاب، يك داستان بلند است كه شاهرخ تندروصالح، 
نويسنده و منتقد ادبي معاصر آن را به چاپ رسانده و در
فضاسازي هاي داستان خود، موفق است. 
ميدان و آهنگ خيالي 
حميد قديمي /حرفه ناشر: /؟ طرح روي جلد: خسرو /روشن چاپ 
اول، پاييز 1378- /رشت 95 صفحه، /رقعي 550 تومان. 
حميد قديمي حرفه(13721317)، شاعر معاصر گيلاني و از
خطه رشت بود كه در اين كتاب، به غيراز ميدان و آهنگ 
خيالي، يازده شعر او را مي خوانيم. شعرهاي حميد قديمي، 
زيبا و دلنشين است.]]>
</TEXT>
</DOC>
<DOC>
<DOCID>HAM2-781025-022</DOCID>
<DOCNO>HAM2-781025-022</DOCNO>
<ORIGINALFILE>/1378/781025/eqtes.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[به نوشته هفته نامه ميد بورس رونق 
بيشتري مي گيرد و شاخص قيمت سهام بالاتر
خواهد رفت]]>
</TITLE>
<TEXT>
<![CDATA[به واسطه بالا رفتن اعتماد سرمايه گذاري در ايران كه 
ناشي از به اجرا گذاشتن قانون جديد بوسيله مقامات ارزي 
در ماه نوامبر و شفافيت اين قوانين مي باشد حجم 
سرمايه گذاري در ايران رشد داشته است 
گروه اقتصادي: هفته گذشته در بازار اوراق بهادار تهران 
بيش از 342 ميليارد و 344 ميليون ريال سهام داد و ستد شد. 
شاخص كل قيمت سهام در هفته ياد شده 92/10 واحد افزايش 
يافت و به 74/2007 واحد رسيد. 
در هفته مورد بررسي 3 هزار و 476 نفر 5 هزار و 312 بار
در مجموع افزون بر 36 ميليون و 444 هزار سهام و حق تقدم 
144 شركت پذيرفته شده در بازار سهام تهران را دادوستد
كردند. 
در هفته گذشته قيمت سهام 65 شركت افزايش و 46 شركت كاهش 
يافت و سهام 31 شركت بدون تغيير قيمت دادوستد شد. 
در هفته مورد بررسي شاخص مالي سهام به 34/4579 واحد رسيد
و نسبت به هفته پيش 91/34 واحد كاهش يافت. شاخص هاي صنعت 
و بازده نقدي نيز هر يك به ترتيب 59/15 و 18/2 واحد
افزايش يافت و به 66/1738 و 04/2387 واحد رسيد. 
اماواريزنامه هاي صادراتي در اين هفته نسبت به هفته 
پيش يك ريال كاهش يافت و در پايان دادوستدهاي روز
چهارشنبه 5138 ريال به ازاي هر دلار دادوستد شد. 
در هفته مورد بررسي بيشترين حجم ريالي دادوستد سهام 
مربوط به سهام شركت سايپا بود كه 8 ميليون و 653 هزار و
277 سهم آن به قيمت 245 ميليارد و 466 ميليون و 630 هزار
و 628 ريال داد و ستد شد. قيمت سهام اين شركت 
2 هزار و 375 ريال نيز افزايش يافت. پس از اين شركت 
سيمان فارس و خوزستان قرار داشت كه 18 ميليون و 916 هزار
و 335 برگ سهام آن 67 ميليارد و 955 ميليون و 517 هزار و
630 ريال دادوستد شد و قيمت آن 8 ريال افزايش داشت. 
1 ميليون و 895 هزار و 31 برگ سهام شركت سرمايه گذاري 
ساختمان ايران نيز 2 ميليارد و 27 ميليون و 846 هزار و
329 ريال دادوستد شد و قيمت سهام آن 49 ريال افزايش يافت. 
پائين ترين حجم معاملات نيز مربوط به سهام پارس متال بود
كه 33 برگ سهام آن 46 هزار و 200 ريال طي هفته گذشته 
دادوستد شد. 
در هفته مورد بررسي بانك ها، سازمان هاي دولتي و ساير
ارگان ها بيش از 6 ميليون و 312 هزار سهام به ارزش افزون 
بر 122 ميليارد و 623 ميليون ريال در بازار سهام عرضه 
كردند. 
سازمان مالي گسترش مالكيت واحدهاي توليدي، سهام 12 شركت 
و سازمان گسترش و نوسازي صنايع ايران نيز سهام دو شركت 
را در اين هفته در بازار سهام عرضه كردند كه بيشترين 
سهام دولتي عرضه شده مربوط به سازمان گسترش و نوسازي 
صنايع ايران بود و در مجموع 4 ميليون و 200 هزار و 213
سهام شركت هاي سايپا و محورسازان ايران خودرو را در
بازار سهام عرضه كرد. 
هفته نامه ميد در جديدترين شماره خود گزارش داد كه بورس 
سهام تهران در سال گذشته ميلادي بهبود تدريجي داشت و در
اين سال شاخص سهام از30 درصد افزايش برخوردار بوده است. 
اين هفته نامه چاپ لندن مي افزايد شاخص سهام دربورس 
تهران به دنبال دو سال پي در پي ركود، در پايان سال 1999
ميلادي به دليل افزايش قيمت نفت بالا رفت و به عدد
73/1989رسيدولي هنوزازرقم 2100واحد سال 1996 فاصله دارد. 
ميد بر اين اعتقاداست، در سال جاري ميلادي و سال آينده 
بدليل واگذاري شركت هاي دولتي كه در برنامه سوم اقتصادي 
پيش بيني شده است وضعيت بورس رونق بيشتري خواهد گرفت و
شاخص قيمت سهام بالاتر خواهد رفت. 
اين هفته نامه هم چنين تصريح مي كند، به واسطه بالا
رفتن اعتماد سرمايه گذاري در ايران كه ناشي از به اجرا
گذاشتن قانون جديد بوسيله مقامات ارزي در ماه نوامبر و
شفافيت اين قوانين مي باشد، حجم سرمايه گذاري در
ايران رشدداشته است. 
ميد مي نويسد، بورس سهام تهران در سال 1989 تجديد حيات 
يافت و تعداد شركت هايي كه دربورس عرضه شدند دو برابر
و به 290 شركت رسيد كه با خصوصي سازي هاي بيشتر انتظار
مي رود، تعداد كارخانه ها و شركتهاكه سهام خود را در
بورس تهران عرضه دارند به دو برابر تعداد فعلي برسد.]]>
</TEXT>
</DOC>
<DOC>
<DOCID>HAM2-781025-023</DOCID>
<DOCNO>HAM2-781025-023</DOCNO>
<ORIGINALFILE>/1378/781025/eqtes.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[از نظر اوضاع عمومي زندگي تهران رتبه 
168 شهرهاي جهان را بدست آورد]]>
</TITLE>
<TEXT>
<![CDATA[نيويورك- خبرگزاري جمهوري اسلامي: در يك بررسي 
بين المللي از اوضاع عمومي زندگي در 218 شهر جهان، تهران 
در رتبه 168 قرار گرفته است. 
در اين بررسي كه توسط موءسسه "ويليام مرسر" در نيويورك به 
عمل آمده است به شهر نيويورك به عنوان نمره پايه 100
داده شده است و ديگر شهرهاي جهان نيز با توجه به 39 عامل 
و از جمله عوامل سياسي، اقتصادي، زيست محيطي، امنيت شخصي، 
بهداشت، آموزش و پرورش، حمل و نقل و ديگر خدمات عمومي 
نمره هايي دريافت كرده اند. 
چهار شهر ونكوور، زوريخ، وين و برن با نمره 106 در راس 
فهرست قرار گرفته اند. شهر نيويورك رتبه پنجاهم را
به دست آورده است. تهران با نمره 55 در رتبه 168 قرار
گرفته است. شهرهاي برازاويل با نمره 23 و پوان نوار با
نمره 5/30، خارطوم و بغداد با نمره 33 بترتيب در پايين 
فهرست قرار گرفته و به عنوان بدترين شهرهاي جهان معرفي 
شده اند. 
شش شهر سيدني، ژنو، اوكلند، كپنهاگ، هلسينكي و آمستردام 
همراه با چهار شهري كه در بالاي فهرست هستند ده شهر برتر
جهان را تشكيل داده اند.]]>
</TEXT>
</DOC>
<DOC>
<DOCID>HAM2-781025-024</DOCID>
<DOCNO>HAM2-781025-024</DOCNO>
<ORIGINALFILE>/1378/781025/eqtes.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[در 9 ماهه گذشته صادرات صنعتي كشور
افزايش يافت]]>
</TITLE>
<TEXT>
<![CDATA[سمنان- خبرنگار همشهري: صادرات محصولات غيرفلزي 9ماهه 
سالجاري كشور 777 ميليون دلار بوده است. مهندس حسين ناجي 
معاون صنايع غيرفلزي وزارت صنايع كه براي شركت در
گردهمايي صاحبان صنايع استان سمنان و بررسي مشكلات آنان 
به اين استان سفر كرده بود با اشاره به امكانات مناسب
استان سمنان براي پذيرش سرريز صنعتي تهران گفت: استان 
سمنان امكانات زيربنايي قابل توجهي دارد و از امتياز
همجواري با تهران برخوردار است و بخش اعظم سرريز صنعتي 
تهران در اين استان استقرار پيدا كرده و رو به افزايش 
است. 
مهندس ناجي گفت: براي سرمايه گذاري در برنامه سوم رشد
1/7درصدمنظور شده است كه در اين رابطه رشد سرمايه گذاري 
بخش خصوصي از اين رقم بيشتر است و به 5/8 درصد مي رسد. 
وي تاكيد كرد: بايستي ابزار و شرايط لازم را فراهم كنيم 
تا اين رشد بتواند تحقق پيدا كند. معاون صنايع غيرفلزي 
وزارت صنايع تصريح كرد: تعداد واحدهاي صنعتي غيرفلزي 
بالغ بر 30 هزار واحد است و صادرات 9ماهه سال جاري اين 
واحدها 777 ميليون دلار بوده است كه در مقايسه با 9ماهه 
مشابه سال گذشته 7/16 درصد رشد داشته است. 
وي ابهام سياست هاي اقتصادي دولت را جزء مشكلات فعلي 
واحدهاي صنعتي دانست و افزود: اين به شكل يك مسئله مزمن 
درآمده و باعث شده تا بسياري از سرمايه گذاران داخلي و
خارجي اشتياق سرمايه گذاري را از دست بدهند. 
مهندس ناجي گفت: وزارت صنايع تلاشهاي زيادي را براي رفع 
اين مشكل به كار بسته است.]]>
</TEXT>
</DOC>
<DOC>
<DOCID>HAM2-781025-025</DOCID>
<DOCNO>HAM2-781025-025</DOCNO>
<ORIGINALFILE>/1378/781025/eqtes.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[جهادسازندگي امسال تنها 10 هزار تن 
تخم مرغ صادر كرد]]>
</TITLE>
<TEXT>
<![CDATA[مشهد، خبرنگار همشهري: كم تجربگي ايران در صادرات نتيجه 
واردكننده بودن كشور در سال هاي گذشته است. 
وزير جهاد سازندگي روز پنج شنبه در خراسان افزود، تجار و
بازرگانان ايران با اصول صادراتي آشنائي ندارند و به 
همين دليل گمرك هاي كشور مبادي ورودي نامگذاري شده اند. 
وي گفت: وزارت جهاد سازندگي امسال اقدام به اخذ مجوزهاي 
لازم براي صدور پنير و تخم مرغ تا سقف نامحدود كرد ولي 
در عمل ديديم كه فرآورده هاي دام و طيور ما كيفيت لازم 
براي صادرات را ندارند. وي افزود: با كسب اين مجوزها فقط
10 هزار تن مرغ صادر شد. 
" سعيدي كيا" ظرفيت واحدها و صنايع توليد پنير كشور را در
يك نوبت كاري 230 هزار تن ذكر كرد و گفت: در صورت توفيق 
در امر صادرات اين ظرفيت قابل افزايش است. 
به گفته وي در دو سال گذشته، كشور در زمينه توليد پنير
با مازاد مواجه بوده است. اصلاح خط توليد واحدها و صنايع 
تبديلي پنير به نحوي كه محصولات آنها بتواند در بازارهاي 
دنيا رقابت كند از سياست هاي وزارت جهاد است. وزير جهاد
سازندگي افزود: در برنامه سوم توسعه اقتصادي به اعتبارات 
منابع طبيعي از سهم اعتبارات اين وزارتخانه افزوده شده 
است. 
" سعيدي كيا" با اشاره به پتانسيل استان خراسان در زمينه 
توليد گوشت و فرآورده هاي دامي گفت: تدوين طرح ترانزيت 
دام به صورت زنده و فراوري شده در حال نهايي شدن است. 
به گفته وي اين امر براي استفاده از موقعيت استان خراسان 
در همجواري با كشورهاي آ سياي ميانه نويد خوبي است.]]>
</TEXT>
</DOC>
<DOC>
<DOCID>HAM2-781025-026</DOCID>
<DOCNO>HAM2-781025-026</DOCNO>
<ORIGINALFILE>/1378/781025/eqtes.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[قرارداد 52 ميليون دلاري ايران و كره]]>
</TITLE>
<TEXT>
<![CDATA[گروه اقتصادي: جمهوري اسلامي ايران با كره جنوبي يك 
قرارداد خريد ژنراتور بخاري امضاء كرد. 
قرارداد خريد ده دستگاه ژنراتور بخاري بازيافت حرارتي به 
ارزش 52 ميليون دلار روز پنج شنبه در سئول بين شركت 
" مينا" و شركت صنايع سنگين دولتي كره "هانجونگ "امضاء شد. 
اين ژنراتورها براي استفاده در نيروگاههاي فارس، خوي و
شريعتي در نظر گرفته شده و از ارديبهشت ماه سال آينده به 
ايران تحويل داده مي شود.]]>
</TEXT>
</DOC>
<DOC>
<DOCID>HAM2-781025-027</DOCID>
<DOCNO>HAM2-781025-027</DOCNO>
<ORIGINALFILE>/1378/781025/eqtes.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[افزايش مجدد قيمت نفت در بازارهاي جهاني]]>
</TITLE>
<TEXT>
<![CDATA[گروه اقتصادي: اظهارات روز پنج شنبه علي النعيمي وزير
نفت عربستان سعودي بازتاب گسترده اي در بازارهاي جهاني 
نفت داشت و احتمال تمديد كاهش سقف توليد نفت اوپك پس از
ماه مارس سال جاري را افزايش داد. 
روز جمعه علي رودريگوئز وزير نفت ونزوئلا نيز ادامه سقف 
توليد كنوني نفت خام توسط سازمان اوپك را رد نكرد و گفت: 
هنوز زود است كه تا پيش از فرا رسيدن ماه مارس در اين 
باره تصميم گيري كرد. 
علي رودريگوئز وزير نفت ونزوئلا گفت اين كشور موضع خود
را در مورد اينكه آيا كشورهاي صادر كننده نفت بايد
محدوديت توليد نفت خام را پس از پايان مارس آينده تمديد
كنند يا خير هنوز قطعي نكرده است. 
رودريگوئز ديروز پيش از اين با علي النعيمي وزير نفت 
عربستان سعودي در آمستردام ديدار و گفتگو كرده بود. 
وزير نفت عربستان سعودي پس از اين ديدار گفت: محدوديت 
كنوني توليد نفت كه از مارس گذشته تاكنون اعمال مي شود
بايد در طول سال 2000 ادامه يابد. 
رودريگوئز ديروز وزيران نفت ايران و كويت و ريلوانو
لقمان دبير كل سازمان اوپك در چارچوب اجلاس كميته نظارت 
بر بازار وابسته به اين سازمان كه عهده دار نظارت بر
پايبندي اعضاي صادر كننده به سهميه هاي تعيين شده است در
وين ديدار و گفتگو كند. 
به گزارش خبرگزاري فرانسه از وين كميته نظارت بر بازار
سازمان كشورهاي صادر كننده نفت اوپك درباره تمديد كاهش 
توليد تصميم گيري نمي كند. فشار براي تمديد كاهش توليد
نفت كه موجب افزايش قيمت جهاني نفت شده است روز گذشته با
تاكيد عربستان سعودي افزايش يافت. 
اين موضوع يعني تمايل براي ادامه كاهش توليد نفت اوپك از
سوي وزيران نفت ايران، كويت، نيجريه و ريلوانو لقمان 
دبير كل اوپك نيز مطرح شده است. 
در همين حال ديروز بهاي برنت نفت پايه درياي شمال همزمان 
با نشست وزيران اوپك در وين افزايش يافت. 
بهاي نفت برنت براي تحويل در ماه فوريه صبح ديروز به هر
بشكه 20/25 دلار رسيد در حاليكه هر بشكه نفت برنت در
ساعات اوليه معاملات 98/24 دلار به فروش رفته بود. 
كارشناسان مي گويند علت اصلي افزايش بهاي برنت احتمال 
تمديد كاهش توليد نفت اوپك است. اوپك بيست و هفتم مارس 
در نشست خود كه با حضور همه وزيران برگزار مي شود در اين 
باره تصميم گيري مي كند. 
اخبار كوتاه اقتصادي 
* رئيس اتاق بازرگاني استان مرزي وان واقع در شرق تركيه 
روز جمعه به سياست هاي دولت تركيه درايجاد محدوديت براي 
تجارت مرزي با ايران اعتراض كرد. دولت آنكارا اخيرا با
صدور بخشنامه اي فهرست كالاهاي مشمول تجارت مرزي را از
254 قلم به 31 قلم كاهش داد و واردات آنها را به ميزان 
قابل ملاحظه اي محدود كرد. 
* تجارت خارجي چين در سال 1999 نسبت به سال قبل ده درصد
افزايش داشته است. براساس آماري كه از طرف اداره گمركات 
چين منتشرشد كل تجارت خارجي اين كشور در سال 1999، صد و
شصت ميليارد و 700 ميليون دلار بوده است. 
* صندوق پول عرب اعلام كرد: رشد اقتصادي كشورهاي عربي در
سال 1998 به 5/2 درصد رسيد كه در مقايسه با سال 1997، 
1/1 درصد كاهش نشان مي دهد. 
* پانزدهمين اجلاس كميسيون مشترك همكاري هاي اقتصادي و
تجاري تركيه و ايران چهارم الي هشتم بهمن ماه آينده در
آنكارا برگزار مي شود.]]>
</TEXT>
</DOC>
<DOC>
<DOCID>HAM2-781025-028</DOCID>
<DOCNO>HAM2-781025-028</DOCNO>
<ORIGINALFILE>/1378/781025/havad.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[كلاهبرداري 40 هزار دلاري وابسته بازرگاني 
يك سفارتخانه خارجي در تهران]]>
</TITLE>
<TEXT>
<![CDATA[* دادگاه عمومي تهران متهم را كه از مصونيت سياسي 
برخوردار است غيابا" به يكسال حبس تعزيري و رد
مبلغ چهل هزار دلار محكوم كرد
گروه حوادث: مردي كه خود را وابسته بازرگاني يكي از
سفارتخانه هاي خارجي در تهران معرفي و با اين شگرد از يك 
شركت تجاري و بازرگاني مقادير قابل توجهي كلاهبرداري 
كرده بود از سوي دادگاه عمومي تهران به يك سال حبس 
تعزيري محكوم شد. 
به گزارش خبرنگار ما، نماينده اين شركت طي شكايتي اعلام 
كرد فردي به نام هانگ - ك با انجام مانورهاي متقلبانه و
معرفي خود به عنوان وابسته بازرگاني سفارت.. با بنز
سياسي به شركت مذكور مراجعه و پس از جلب اعتماد صاحبان 
شركت در مورد اجناس مورد نظر با شركت قرارداد مي بندد
اما طرف قرارداد را افراد ديگري معرفي مي كند. 
بنا به اين گزارش، اين شركت بازرگاني مقادير زيادي ظروف 
ملامين و بلوز مردانه به ارزش صد و هيجده هزار و چهارصد
و بيست و شش دلار آمريكا در مرحله اول به نماينده وابسته 
بازرگاني در كشور قزاقستان تحويل مي دهد بنا به اين 
گزارش، هنگامي كه نماينده شركت جهت دريافت مبلغ مورد
معامله و قراردادهاي منعقده به بانك گشايش كننده اعتبار
در تركيه مراجعه مي كند از طرف بانك به وي اعلام مي شود
اعتبار اسناد چندي پيش از طرف متهم باطل شده و بدينوسيله 
متهم از پرداخت قيمت اجناس تحويلي خودداري مي كند. 
دادگاه عمومي تهران پس از طرح شكايت از سوي نماينده شركت 
با انجام رايزني ها از طريق اداره كل تشريفات وزارت امور
خارجه با سفارت كشور موردنظر متهم را متقاعد مي كنند كه 
اين مبلغ را به نماينده شركت شاكي بپردازد، ولي علي رغم 
تلاش هاي بسيار متهم مذكور تنها مبلغ هشتاد و هفت هزار و
چهار صد و سي و شش دلار را به ايران مسترد مي كند، و از
پرداخت باقي اين مبلغ كه حدود چهل هزار دلار مي شود طفره 
مي رود. 
قاضي دادگاه عمومي تهران با توجه به مصونيت سياسي متهم، 
اقدامات خلاف قانون و عدم حضورش در دادگاه، وي را مجرم 
شناخت. 
اين دادگاه هانگ. ك ديپلمات كشور.. را به دليل به 
دست آوردن مال نامشروع از طريق سوءاستفاده از موقعيت خود، 
به يكسال حبس تعزيري و رد مال به مبلغ چهل هزار دلار
محكوم كرد.]]>
</TEXT>
</DOC>
<DOC>
<DOCID>HAM2-781025-029</DOCID>
<DOCNO>HAM2-781025-029</DOCNO>
<ORIGINALFILE>/1378/781025/havad.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[هجوم موريانه ها به يك روستاي شاهرود]]>
</TITLE>
<TEXT>
<![CDATA[سمنان- خبرنگار همشهري: هجوم موريانه ها به منازل 
مسكوني در روستاي كلامو شاهرود خساراتي را به روستاييان 
وارد كرد. جلالوند فرماندار شاهرود گفت: موريانه ها
علاوه بر تخريب و آسيبرساندن به تيرهاي چوبي، سقف و
دربها و پنجره ها به لايه هاي مياني ديوارها و پشت 
بام ها نفوذ كرده و به بيش از 50درصد واحدهاي مسكوني 
روستا بين 80 تا 100 درصد خسارت وارد كردند. 
وي گفت: برخي از خانه ها از سكنه خالي شده و در صورت 
ادامه روند احتمال ريزش سقف و خسارات مالي بسيار
پيش بيني مي شود. 
فرماندار شاهرود افزود: هم اكنون با حضور كارشناسان كار
سمپاشي منطقه آغاز شده است و طي چند روز آينده در صورت 
عدم حصول نتيجه به منظور دستيابي به ملكه موريانه ها
روستا به طور كلي تخليه و واحدهاي مسكوني تخريب و دوباره 
از نو ساخته خواهد شد.]]>
</TEXT>
</DOC>
<DOC>
<DOCID>HAM2-781025-030</DOCID>
<DOCNO>HAM2-781025-030</DOCNO>
<ORIGINALFILE>/1378/781025/havad.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[3 كشته در حوادث رانندگي تهران]]>
</TITLE>
<TEXT>
<![CDATA[گروه حوادث: ظرف 48 ساعت گذشته در تهران سه تصادف 
رانندگي منجر به مرگ سه تن شد. به گزارش خبرنگار ما يك 
كارگر 65 ساله شهرداري حين انجام وظيفه در بزرگراه 
آزادگان در جنوب تهران بر اثر برخورد با يك خودرو سنگين 
جان باخت پرونده وي در كلانتري 152 تحت بررسي است. گزارش 
ديگري از كلانتري راه آهن حكايت دارد فردي به نام 
اروج علي در برخورد قطار تهران - اهواز در كيلومتر هفت با
وي جان باخت پاسگاه بومهن نيز از يك تصادف در اين منطقه 
خبر داده و گزارش كرده است خا نمي به نام حبيبه حسن زاده 
70 ساله ساكن بومهن در برخورد با يك نيسان در حوالي شهرك 
جديد پرديس جان باخته است.]]>
</TEXT>
</DOC>
<DOC>
<DOCID>HAM2-781025-031</DOCID>
<DOCNO>HAM2-781025-031</DOCNO>
<ORIGINALFILE>/1378/781025/havad.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[سقوط هواپيما در سوئيس 23 كشته برجاي 
گذاشت]]>
</TITLE>
<TEXT>
<IMAGE>/1378/781025/p14-1.jpg</IMAGE>
<![CDATA[
گروه حوادث: يك سخنگوي وزارت حمل و نقل سوئيس اعلام كرد
در حادثه سقوط هواپيماي سوئيسي با حدود 41 سرنشين در
سواحل ليبي 23 نفر كشته شده اند. 
برخي منابع اعلام كردند اين هواپيما 41 يا 43 سرنشين 
داشته كه اكثر آنان را كارگران يك شركت نفتي تشكيل 
مي دادند. 
اين هواپيما از طرابلس به مقصد" البريكه "واقع در ساحل 
خليج سرت در حدود 600 كيلومتري جنوب شرقي "پايتخت "ليبي 
در حال پرواز بوده است. هواپيماي سوئيسي به علتي كه هنوز
روشن نيست نخست قصد داشت به فرودگاه طرابلس بازگردد و
سپس تلاش كرد بر سطح آب دريا فرود آيد. 
اين منابع افزودند 13 انگليسي دو كانادايي، سه هندي، سه 
كروات، يك پاكستاني، 15 ليبيايي و سه فيليپيني سرنشينان 
اين هواپيما بودند و يك ليبيايي خلباني آن را به عهده 
داشت. 
گزارش تكميلي اين حادثه حكايت از اين دارد كه تعداد
كشته شدگان اين حادثه افزايش يافته و شش نفر ناپديد
شده اند. اداره تحقيقات هوايي سوئيس نيز اعلام كرده است 
كه از ميان 41 سرنشين اين هواپيما 18 نفر جان سالم 
به دربرده اند، خبرگزاري آسوشيتدپرس نيز تعداد
كشته شدگان اين حادثه را به نقل از اداره تحقيقاتي از
" برن "23 نفر اعلام كرده است. 
برپايه همين گزارش نجات يافتگان 10 ليبيايي، 6 انگليسي 
و 2 هندي هستند و امدادگران تا كنون اجساد 17 سرنشين از
جمله 5 انگليسي، 3 ليبيايي، 2 كانادايي، 2 كروات، 2
فيليپيني، يك تونسي، يك پاكستاني و يك هندي را پيدا
كرده اند. امدادگران در تلاش براي پيدا كردن اجساد 3
ليبيايي، 2 انگليسي و يك فيليپيني هستند.]]>
</TEXT>
</DOC>
<DOC>
<DOCID>HAM2-781025-032</DOCID>
<DOCNO>HAM2-781025-032</DOCNO>
<ORIGINALFILE>/1378/781025/havad.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[نخستين قرباني آلودگي هواي تهران]]>
</TITLE>
<TEXT>
<![CDATA[گروه حوادث: كارمند شركت مخابرات پيش از اينكه به 
بيمارستان برده شود بر اثر نفوذ غلظت آلاينده هاي هواي 
تهران در ترمينال غرب جان سپرد. 
به گزارش خبرنگار ما مسئولان پارك سوار غرب تهران كه 
متوجه حال نامساعد وحيد36 ساله - كه از ناراحتي قلبي رنج 
مي برد- شدند به اورژانس تهران اطلاع دادند اما
متاسفانه و زماني كه اورژانس به محل رسيد، اين كارمند
نگون بخت جان باخته بود. دادگاه جنايي پرونده اي براي وي 
در كلانتري 135 تهران تشكيل داد و در عين حال اعلام داشت 
علت مرگ اين كارمند استنشاق بيش از حد هواي آلوده تهران 
بوده است.]]>
</TEXT>
</DOC>
<DOC>
<DOCID>HAM2-781025-033</DOCID>
<DOCNO>HAM2-781025-033</DOCNO>
<ORIGINALFILE>/1378/781025/havad.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[نگراني رانندگان تهراني از روند روبه رشد
جريمه هاي رانندگي]]>
</TITLE>
<TEXT>
<IMAGE>/1378/781025/p14-2.jpg</IMAGE>
<![CDATA[
گروه حوادث: شمار زيادي از شهروندان تهراني در تماس با
روزنامه همشهري از وضعيت رانندگي در تهران و ثبت شماره 
اتومبيل خود توسط ماموران راهنمايي و رانندگي ابراز
نگراني كردند. 
به گزارش خبرنگار ما در پي انتشار خبر ريخته شدن حجم 
قابل توجهي برگ جريمه در يكي از كانال هاي فاضلاب در
جنوب تهران كه در همشهري چاپ شد برخي از رانندگاني كه 
ظرف يك ماه گذشته در آن مسير طي طريق كرده بودند در تماس 
با روزنامه خواهان مشخص شدن شماره اتومبيل ها شدند تا
بتوانند براي پرداخت جريمه به بانك مراجعه كنند. 
خبرنگار ما براي اطلاع از كم و كيف تحويل نوع برگه هاي 
جريمه به رانندگان با يك كارشناس رسمي دادگستري كه پيش 
از اين نيز از نزديك راهنمايي و رانندگي را در تهران 
مديريت و نظارت كرده گفت وگو كرده است. 
وي به خبرنگار همشهري گفت: صدور برگ جريمه براساس قانون 
يا بايد تسليمي باشد و در اختيار راننده قرار گيرد، يا
اينكه به خودرويي كه در مكان توقف ممنوع ايستاده الصاق 
شود و شق سوم آن زماني است كه راننده از پذيرش قبض جريمه 
خودداري مي كند و افسر راهنمايي و رانندگي نوع تحويل را
دو برگي قيد مي كند. 
در غير اين موارد هر قبض جريمه اي صادر شود و مراحل 
يادشده براي آن طي نشود غير قانوني و در مراجع قضايي 
قابل پيگيري است. 
كارشناس رسمي دادگستري با اشاره به اينكه قبض جريمه 
الصاقي نبايد بر اثر مرور زمان افزايش پيدا كند گفت: 
وقتي افسري قبض جريمه را بر روي يك ماشين الصاق مي كند
چون اين احتمال وجود دارد كه فردي اين برگه را بر
مي دارد و يا باد آن را مي برد نبايد تعرفه جريمه بر اثر
گذشت زمان افزايش پيدا كند و اگر اين اتفاق بيفتد و
راننده ادعا كند كه برگ جريمه بدست او نرسيده است دادگاه 
بايد همان رقم اوليه جريمه را براي خودرو لحاظ كند
شايان ذكر است در ماده يك قانون نحوه رسيدگي به تخلفات و
اخذ جرايم رانندگي آمده است: در مورد وسيله نقليه اي كه 
در محل غير مجاز متوقف شده باشد در صورت عدم حضور متخلف 
ماموران مي توانند قبض جريمه را با ذكر مشخصات وسيله 
نقليه و زمان و مكان وقوع تخلف و نوع آن و مشخصات خودرو
به وسيله نقليه الصاق كنند و در تبصره 2 از ماده يك همين 
قانون آمده است: چنانچه دادگاه ضمن رسيدگي گزارش مامور
مربوطه را خلاف تشخيص دهد بايد مراتب را براي تعقيب
مامور به شهرباني كل و يا ژاندارمري كل كشور اعلام كند.]]>
</TEXT>
</DOC>
<DOC>
<DOCID>HAM2-781025-034</DOCID>
<DOCNO>HAM2-781025-034</DOCNO>
<ORIGINALFILE>/1378/781025/havad.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[هلاكت سه تن از اعضاي گروهك تروريستي 
منافقين]]>
</TITLE>
<TEXT>
<![CDATA[گروه حوادث: سه تن از اعضاي گروهك تروريستي منافقين در
ايلام كشته شدند. 
به گزارش خبرنگار همشهري در ايلام به نقل از روابط عمومي 
وزارت اطلاعات در آستانه عيد سعيد فطر، يك تيم تروريستي 
از گروهك منافقين با هدف عمليات تخريبي با گذشتن از
مرزهاي غربي كشور وارد استان ايلام شده بود و به مقابله 
با مردم رشيد و سلحشور منطقه پرداخته و در اقدامي 
جنايتكارانه، سه تن از اهالي مظلوم منطقه را به شهادت 
رسانده و 5 تن ديگر را نيز زخمي كردند. بر مبناي اطلاعيه 
وزارت اطلاعات به دنبال اين حركت خائنانه و در پي تلاش 
خستگي ناپذير نيروهاي جان بركف انتظامي و بسيجيان سلحشور
و سربازان گمنام امام زمان(عج)، در يك اقدام هماهنگ و در
آخرين ساعات روز چهارشنبه هفته گذشته تيم تروريستي 
منافقين را در يكي از نقاط مرزي و به هنگام خروج از كشور
به محاصره درآورده و آنان را به سزاي اعمال ننگين و
نكبت بار خود رساندند. در بخش ديگري از اطلاعيه وزارت 
اطلاعات آمده است، در اين عمليات موفقيت آميز 3 تن از
منافقين كوردل و خائن به هلاكت رسيدند.]]>
</TEXT>
</DOC>
<DOC>
<DOCID>HAM2-781025-035</DOCID>
<DOCNO>HAM2-781025-035</DOCNO>
<ORIGINALFILE>/1378/781025/jvarz.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[يوونتوس در جام حذفي لازيو را شكست داد]]>
</TITLE>
<TEXT>
<![CDATA[خبرهاي فوتبال جهان 
]]>
<IMAGE>/1378/781025/p13-2.jpg</IMAGE>
<![CDATA[
اينتر در جام حذفي با درخشش ويه ري مهاجم گرانقيمتش موفق 
شد ميلان رقيب ديرينه خود را سه برد و شكست دهد ويه ري 
زننده اولين گل بازي بود، موتو و سيدورف دو گل ديگر
اينتر را در اين بازي به ثمر رساندند. 
گروه ورزشي: از مرحله يك چهارم نهايي جام حذفي ايتاليا
سه بازي برگزار شد و طي آن تيم هاي يوونتوس، اينترميلان 
و كالياري رقباي خود را شكست دادند. 
در حساسترين بازي تيم يوونتوس در ورزشگاه دل آلپي موفق 
شد با نتيجه سه بر دو لازيو پيشتاز رقابت هاي كالچو را
شكست دهد. هر سه گل يوونتوس در نيمه اول بدست آمد. 
زيدان در دقيقه 12 يك ضربه كاشته را به زيبايي درون 
دروازه حريف جاي داد. آنتونيوكونته در دقيقه 30 يوونتوس 
را صاحب دومين گل كرد وكواچوويچ 8 دقيقه بعد روي ارسال 
توپ اينزاگي براي سومين بار توپ را از خط دروازه لازيو
عبور داد. 
ميهمان در نيمه دوم توسط راوانلي(51)از روي نقطه 
پنالتي و مانچيني(80)دو گل يوونتوس را پاسخ داد اما
موفق به مساوي كردن بازي نشد. در ساير بازيهاي اين مرحله 
كالياري با يك گل رم را شكست داد و اينترميلان در يك 
بازي پرگل سه بر دو ميلان رقيب هميشگي اش را مغلوب كرد. 
آرسنال به ليدز نزديك مي شود
در آغاز هفته بيست و دوم ليگ برتر انگليس امشب تيم 
آرسنال به ديدار ساندرلند مي رود در اين بازي آرسنال 
فرصت دارد(ليدز و منچستريونايتد تيم هاي اول و دوم جدول 
اين هفته بازي نمي كنند)خود را به اين تيمها نزديك كند. 
آرسنال هم اكنون با 40 امتياز از 21 بازي مكان سوم را در
اختيار دارد. 
در اين ديدار آرسنال پارلورهافبك خود را بعد از 6 هفته 
مصدوميت مجددا در اختيار مي گيرد، ولي دنيس برگ كمپ و
مارك اورمارس بدليل مصدوميت غايب هستند. 
قرار بود اين هفته تيم هاي ليدز با منچستر هم با يكديگر
بازي كنند اما بدليل حضور منچستر در رقابت هاي جام 
باشگاههاي جهان اين بازي به روز ديگري موكول شد منچستر
تا روز 24 ژانويه در ليگ به ميدان نخواهد رفت و اولين 
بازي عقبافتاده اش را در اين روز با آرسنال در
اولدترافورد انجام خواهد داد. 
هم اكنون ليدز با(44)امتياز از(21)بازي در صدر و
منچستر با(19)بازي و 43 امتياز در مكان دوم قرار دارند. 
در ساير بازيهاي امشب چلسي با لستر، كاونتري با
ويمبلدون، اورتون با تاتنهام، ميدلزبرو با دربي، شفيلد
با براتفورد، واتفورد با ليورپول و وستهام با آستون ويلا
ديدار مي كنند.]]>
</TEXT>
</DOC>
<DOC>
<DOCID>HAM2-781025-036</DOCID>
<DOCNO>HAM2-781025-036</DOCNO>
<ORIGINALFILE>/1378/781025/kharj.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كلينتون: مسئله فلسطين محور اصلي صلح 
خاور ميانه است]]>
</TITLE>
<TEXT>
<![CDATA[* احتمال عقبنشيني اسرائيل از حومه بيت المقدس افزايش 
يافت
ياسرعرفات رئيس دولت خودگردان فلسطين ديروز با يك مسئول 
وزارت خارجه آمريكا ديدار كرد. اين ملاقات در حالي صورت 
مي گيرد كه عرفات قرار است بيستم ژانويه عازم واشنگتن 
شود. 
به گزارش خبرگزاري فرانسه از رام الله، نبيل ابوردينه يك 
مسئول دولت فلسطيني اعلام كرد: مقام آمريكايي در جريان 
اين ملاقات اطمينان داد كه بيل كلينتون رئيس جمهوري 
آمريكا مسئله فلسطين را به عنوان محور فرآيند صلح 
خاورميانه قلمداد مي كند. 
وي همچنين به عرفات اطمينان داد كه كلينتون تمام 
تلاش هاي خود را براي پيشبرد فرآيند صلح انجام خواهد داد. 
وي گفت: مادلين آلبرايت وزير خارجه آمريكا به زودي 
پيشنهادهاي جديدي را در مورد پيشبرد مذاكرات مربوط به 
وضعيت نهايي اراضي فلسطيني ارائه خواهد كرد. 
در همين حال، "ايهود باراك "نخست وزير اسرائيل با سران 
نظامي خود براي بررسي امكان عقبنشيني نظامي اسرائيل از
" ابو ديس "شهرك مجاور بيت المقدس شرقي گفتگو كرده است. 
به گزارش خبرگزاري فرانسه از بيت المقدس، "ايهود باراك "
سومين مرحله عقبنشيني اسرائيل از كرانه باختري رود اردن 
را كه در پيمان "شرم الشيخ "، عنوان شده است، بررسي كرد. 
براساس اين پيمان، عقبنشيني در 20 ژانويه سال 2000
ميلادي پيش بيني شده است. 
فرمانده نظامي اسرائيل در كرانه باختري رود اردن، 
عقبنشيني نظامي از" ابوديس "را به دليل نزديكي اين شهرك 
با بيت المقدس شرقي توصيه نمي كند.]]>
</TEXT>
</DOC>
<DOC>
<DOCID>HAM2-781025-037</DOCID>
<DOCNO>HAM2-781025-037</DOCNO>
<ORIGINALFILE>/1378/781025/kharj.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[محافظه كاران انگليس: رابطه با ايران را
ما آغاز كرديم]]>
</TITLE>
<TEXT>
<![CDATA[" جفري هاو" وزير امور خارجه پيشين دولت محافظه كار
انگليس با استقبال از تلاش براي برقراري مجدد روابط بين 
تهران با لندن گفت، توافق پيرامون از سرگيري اين روابط
11 سال پيش صورت پذيرفت. 
اگر چه كمال خرازي اولين وزيرايراني بود كه از زمان 
پيروزي انقلاب اسلامي ديداري رسمي از انگليس به عمل آورد، 
اما جفري هاو مي گويد علي اكبر ولايتي وزير امور خارجه 
سابق ايران در سال 1989 ميلادي توقف كوتاهي در انگليس 
داشت. 
وزير خارجه دولت مارگارت تاچر، روز چهارشنبه با اظهار
اين مطالب در مجلس اعيان انگليس مي افزايد، ما در لندن 
با يكديگر ملاقات و موافقت كرديم كه روابط ديپلماتيك را
از سرگيريم، چه اينكه اين دومين ديدار من با ولايتي بود. 
هاو اضافه مي كند، يك هفته بعد، زماني كه رهبر انقلاب
اسلامي فتوايي در مورد قتل سلمان رشدي نويسنده مرتد صادر
كرد، همه چيز به حالت اول بازگشت. 
وي عنوان مي كند، تصميم به برقراري مجدد روابط كه در سال 
1998 مورد توافق قرار گرفت، پس از يك وقفه طولاني بدون 
شك صحيح بود. 
جفري هاو مي گويد، اين امر نشان داد كه اگر يك هفته در
سياست زماني طولاني محسوب مي شود، يك دهه در ديپلماسي 
زمان بسيار كوتاهي است.]]>
</TEXT>
</DOC>
<DOC>
<DOCID>HAM2-781025-038</DOCID>
<DOCNO>HAM2-781025-038</DOCNO>
<ORIGINALFILE>/1378/781025/kharj.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[آنتوان لحد با فرماندهان ارتش اسرائيل 
خداحافظي كرد]]>
</TITLE>
<TEXT>
<![CDATA[آنتوان لحد رهبر شبه نظاميان مزدور اسرائيل در جنوب
لبنان بافرماندهان ارتش اسرائيل خداحافظي كرد. 
به گزارش ايرنا از بيروت راديو اسرائيل گفت: ارتش 
به منظور قدرداني از خدمات 16 ساله "آنتوان لحد" براي وي 
در شهر صفد، مراسم توديع برگزاركرد. 
دراين مراسم شائول موفاز رييس ستاد مشترك ارتش، افرايم 
سنه معاون وزير جنگ، گابي اشكنازي فرمانده منطقه شمال و
اوري لوبراني هماهنگ كننده عمليات اسرائيل در لبنان شركت 
داشتند. 
همچنين دهها تن از افسران مزدور و خانواده هاي آنان براي 
شركت دراين مراسم به شهر صفد رفته بودند. 
لحد با ايراد سخناني در اين مراسم خواستار بازگشت نوار
اشغالي جنوببه حاكميت دولت مركزي لبنان شد. 
وي گفت: زمان آن فرا رسيده تا ساكنان نوار جنوب به ساير
مردم لبنان ملحق شوند. 
لحد از كمكهاي دو دهه گذشته ارتش اسرائيل به ساكنان 
نواراشغالي تشكر كرد و خواستار يافتن راه حلي براي آينده 
مزدوران مخالف بازگشت به لبنان شد. 
رهبر مزدوران ابراز اميدواري كرد با پيشرفت گفت وگوهاي 
اسرائيل وسوريه مذاكرات بيروت و تل آويو نيز بزودي از
سرگرفته شود. 
وي كه به دليل مزدوري و همكاري با اسرائيل مورد تعقيب
مقامهاي قضايي لبنان قرار دارد به مسئولان اين كشور
توصيه كرد در مسير گفت وگوهاي جاري كارشكني نكنند. 
به دنبال مرگ سرگرد سعد حداد رهبر پيشين مزدوران در سال 
1984آنتوان لحد مزدوري براي اسرائيل را به عهده گرفت. 
لحد كه متولد 1930 است يك ماروني لبناني است كه در سال 
1948 به ارتش لبنان پيوست و در سال 1983 ميلادي اخراج شد. 
آنتوان لحد درحال حاضر گذرنامه فرانسوي دريافت كرده و در
صدد پيوستن به خانواده خود در پاريس است. 
از سوي ديگر حزبالله لبنان ديروز دو مزدور را كه در
جريان عمليات در جنوب لبنان به اسارت درآمده بودند، آزاد
كرد. 
به گزارش واحد مركزي خبر از بيروت، اين دو پس از آزادي 
به نماينده صليبسرخ جهاني در بيروت تحويل داده شدند. 
يكي از دو اسير كه در عمليات سال گذشته در منطقه اشغالي 
" طلوسه "به اسارت درآمده بود، ترجيح داد در بيروت بماند. 
ديگري نيز كه در عمليات جزين به اسارت درآمده بود، قرار
شد به منطقه آزادشده جزين بازگردد. 
بر اساس اين گزارش اين دو نفر در مقابل آزادي 27 نفر از
مبارزان لبناني از زندانهاي اسرائيل آزاد شدند.]]>
</TEXT>
</DOC>
<DOC>
<DOCID>HAM2-781025-039</DOCID>
<DOCNO>HAM2-781025-039</DOCNO>
<ORIGINALFILE>/1378/781025/kharj.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[عبدالرحمن وحيد به خاورميانه سفر مي كند]]>
</TITLE>
<TEXT>
<![CDATA[عبدالرحمن وحيد رئيس جمهوري اندونزي در ماه مارس آينده، 
به چهار كشور خاورميانه سفر خواهد كرد. 
به گزارش خبرگزاري فرانسه از جاكارتا، وحيد در گفتگو با
خبرنگاران گفت در جريان اين سفر از مصر، ليبي، اسرائيل و
امارات عربي متحده ديدن خواهد كرد. 
به گفته مقامهاي اندونزي، وحيد همچنين سي ام ژانويه 
كشورش را به مقصد سوئيس ترك مي كند و پس از آن نيز از
فرانسه، انگليس، آلمان، هلند، بلژيك، ايتاليا، واتيكان و
جمهوري چك ديدن خواهد كرد. 
وي پيش از بازگشت به اندونزي به هند، كره جنوبي و تايلند
نيز سفر مي كند.]]>
</TEXT>
</DOC>
<DOC>
<DOCID>HAM2-781025-040</DOCID>
<DOCNO>HAM2-781025-040</DOCNO>
<ORIGINALFILE>/1378/781025/kharj.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[شورشيان سودان هزار اسير دولتي را آزاد
مي كنند]]>
</TITLE>
<TEXT>
<![CDATA[ارتش آزاديبخش خلق سودان پذيرفت هزار تن از سربازان ارتش 
سودان را كه در طول 16 سال جنگ داخلي به اسارت خود
درآورده است، آزاد كند. 
به گزارش خبرگزاري فرانسه از خارطوم، قاضي سليمان رئيس 
گروه حقوق بشر سودان ديروز گفت: در ديدار با جان گارانگ 
رهبر ارتش آزاديبخش سودان(شورشيان جنوب)در اريتره، وي 
آمادگي خود را براي آزادي افراد به اسارت درآمده در
مناطق مختلف تحت كنترل شورشيان اعلام كرده است.]]>
</TEXT>
</DOC>
<DOC>
<DOCID>HAM2-781025-041</DOCID>
<DOCNO>HAM2-781025-041</DOCNO>
<ORIGINALFILE>/1378/781025/kharj.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[سربازان روس سلاحهاي خود را به چچن ها
مي فروشند]]>
</TITLE>
<TEXT>
<![CDATA[يك مقام چچني كه در واشنگتن بسر مي برد گفت چچني ها
خواستار اسلحه آمريكايي نيستند و مي خواهند مناقشه چچن 
از طريق گفت وگو با روسيه حل شود. 
" الباس احمداوف "كه از همكاران ارشد" اصلان مسخدوف "
رئيس جمهوري چچن است روز چهارشنبه در يك موءسسه دانشگاهي 
در واشنگتن گفت او خواستار سلاح يا ميانجيگري آمريكا
نيست بلكه فقط مي خواهد آمريكا خواسته چچني ها را در
زمينه قطع حملات نظامي روسيه درك كند. 
" احمد اوف "گفت سربازان روسي سلاح هاي خود را به مبارزان 
چچني مي فروشند. وي از هرگونه انجام عمليات تروريستي 
توسط چچني ها ابراز بي اطلاعي كرد. 
احمداوف گفت حدود 10 هزار غيرنظامي چچني و 250 رزمنده در
جنگ كشته شده اند اما در مورد تلفات روسيه رقمي ارائه 
نداد. 
وي تاكيد كرد ما نمي خواهيم آمريكا براي چچني ها روسيه 
را بمباران كند يا به ما اسلحه بدهد. وي افزود: تنها هدف 
دولت چچن متوقف كردن نابودي كامل مردم منطقه است و ما
آماده ايم هر كاري انجام دهيم و مذاكره كنيم. 
مقام چچني در مدت اقامت خود در واشنگتن با بعضي از
سياستمداران آمريكايي و از جمله چند تن از نمايندگان 
كنگره ديدار كرده است.]]>
</TEXT>
</DOC>
<DOC>
<DOCID>HAM2-781025-042</DOCID>
<DOCNO>HAM2-781025-042</DOCNO>
<ORIGINALFILE>/1378/781025/kharj.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تانسو چيلر با تمديد دوره رياست جمهوري 
سليمان دميرل موافقت كرد]]>
</TITLE>
<TEXT>
<![CDATA[حزب راه راست تركيه به رهبري تانسو چيلر با تمديد دوره 
رياست جمهوري سليمان دميرل موافقت كرد. 
به گزارش ايرنا از آنكارا، چيلر در ديدار با بلند اجويت 
نخست وزير تركيه پيشنهاد كرد با اصلاح مواد قانون اساسي 
زمينه براي تمديد دوره رياست جمهوري سليمان دميرل به مدت 
پنج سال ديگر فراهم شود. 
اجويت كه رهبري حزب دمكرات چپ تركيه بزرگترين حزب سياسي 
كشور را نيز برعهده دارد از پيشنهاد چيلر حمايت كرد و در
پي آن "مسعود يلماز" رهبر حزب مام ميهن، مراتب همكاري و
پشتيباني خود را با اين پيشنهاد اعلام داشت. 
با اعلام آمادگي احزاب فوق، بحث مربوط به گزينش 
رئيس جمهوري كه در روزهاي اخير به صورت محدود در محافل 
سياسي اين كشور مطرح بود، ابعاد تازه اي به خود گرفت و
گام هاي اوليه براي تحقق سياست هاي اجويت رئيس دولت 
ائتلافي برداشته شد. 
حزب حركت ملي تركيه به رهبر" دولت باغچعلي "دومين شريك 
بزرگ دولت هنوز در مورد پيشنهاد چيلر اعلام موضع نكرده 
است اما" رجايي كوتان "رهبر حزب فضيلت تركيه بلافاصله 
مخالفت خود را با تمديد دوره رياست جمهوري دميرل اعلام 
كرد. 
اين حزب خواهان گزينش رئيس جمهور از سوي مردم است. 
رئيس جمهوري تركيه هم اكنون بر اساس قانون اساسي اين 
كشور از سوي نمايندگان مجلس براي يك دوره هفت ساله 
انتخاب مي شود. 
در صورت تحقق پيشنهاد چيلر، رئيس جمهوري تركيه از سوي 
نمايندگان مجلس و براي دو دوره پنج ساله انتخاب خواهد شد. 
دوره هفت ساله سليمان دميرل رئيس جمهوري تركيه در
ارديبهشت ماه سال آينده پايان مي يابد.]]>
</TEXT>
</DOC>
<DOC>
<DOCID>HAM2-781025-043</DOCID>
<DOCNO>HAM2-781025-043</DOCNO>
<ORIGINALFILE>/1378/781025/maqal.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاه روشمند به آزادي]]>
</TITLE>
<TEXT>
<IMAGE>/1378/781025/p6-1.jpg</IMAGE>
<![CDATA[
ذبيح الله حسن پور
كلمه آزادي به واسطه اينكه اسم معني است قابل تفسير و
تعبير است. زيرا اسم معني بيان كننده يك مفهوم است، 
وجودش مستقل نيست بلكه وابسته به چيز ديگري است. به 
عبارتي بيان كننده يك صفت يا حالت است. بر اين اساس هر
كس متناسب با قصد و نيت خود آن را به يك پديده اجتماعي، 
سياسي يا فرهنگي ربط داده و تعريف خاصي را ارائه مي دهد. 
علاوه بر مشكل معنايي ورود اين كلمه به شكل گسترده در
ادبيات سياسي ملل مختلف بر تفسيرپذير بودن آن افزوده و
همين امر باعث شده روز به روز بر معاني آن مطابق سلايق 
مختلف اضافه شود و دامنه اين تعاريف از اوج انسانيت شروع 
و تا لاابالي گري را در برمي گيرد. به عنوان نمونه: 
هابز مي گويد آزادي چنانچه شايد دال بر غيبت مخالف است. 
وانز اسكوتس آزادي را كمال اراده مي داند. جان لاك قدرت 
انسان براي انجام يا احتراز از يك عمل را آزادي مي خواند، 
هيوم آزادي را قدرت عمل كردن بر حسب اراده، كانت 
استقلال از هر چيز سواي قانون اخلاقي، لايب نيتس 
خودانگيختگي عقل، هگل ضرورت تبديل شكل يافته، كوهن آزادي 
نيروي اراده و صدها تعريف فلسفي و اجتماعي و سياسي ديگر
از اين كلمه به عمل آمده است. اما ماحصل اين تعاريف در
كاربردهاي اجتماعي، سياسي و فرهنگي منعكس مي گردد، به 
طوري كه مي توان دو نگرش متفاوت را از آن استخراج كرد. 
برخي اين كلمه را خوب و براي جوامع لازم مي دانند و برخي 
خلاف اين عقيده را دارند، زيرا عقيده دارند آزادي يعني 
ولنگاري و بر اين اساس بر نام آزادي و آزاديخواهي حمله 
مي كنند. اما اگر آزادي را يك روش و فرايند بدانيم قطعا" 
به اين نتيجه خواهيم رسيد كه آزادي براي هر جامعه لازم و
ضروري است. يعني معني لغوي آن مد نظر نيست بلكه يك روش 
خاص در امور سياسي، اجتماعي براي احقاق حقوق مردم است. 
تعريف فوق اين مشكل را تا حدودي حل مي كند به اين شكل كه 
حوزه هاي كاربرد اين مفهوم را تفكيك مي كند به حوزه 
فرهنگ، حوزه اجتماع و حوزه سياست. در حوزه فرهنگ هر يك 
از روابط فرهنگي تابع انگاره هايي است كه در ذهن اكثر
افراد جامعه وجود دارد، در بلندمدت و متناسب با روابط و
عملكرد ساير زيربخش هاي جامعه مانند روابط اقتصادي، 
سياسي و اجتماعي شكل مي گيرد، تغيير و تحول اين روابط
نيز معمولا" در بلندمدت صورت مي گيرد، باز هم متناسب با
تغيير ساير زيربخش ها و به منظور برقراري تعادل بين 
روابط مذكور با كل سيستم ; به عبارتي شكل واقعي روابط
فرهنگي تابع قوانين مصوب نيست. لذا قوانين مصوب در حوزه 
روابط فرهنگي چندان جايگاهي ندارد. به همين دليل 
قانونگذاران سياسي نيز كمتر در اين حيطه دخالت مي كنند، 
زيرا خود تابعي از اين جامعه و فرهنگ هستند. يعني جامعه 
با ويژگي هاي خاص فرهنگي افرادي را با همان ويژگي ها به 
راس هرم قدرت سوق مي دهند. حتي مستبدين نيز براي اداره 
امور خود را پايبند و حامي فرهنگ جامعه معرفي مي كنند. 
به عنوان مثال هيچ قانوني علاقه مندان به فوتبال را در
دو طبقه استقلالي و پرسپوليسي قرار نداد، بلكه يك سري 
ويژگي ها و علايق و سلايق، نوع خاصي از رنگ، نوع بازي و.. 
. چنين تقسيم بندي را ايجاد كرده و به مرور بر دامنه آن 
افزوده مي شود. با قانون هم نمي شود آن را محدود كرد حتي 
اگر قانوني هم در محدوديت آن تصويب شود تنها ممكن است 
الفاظ و القاب و پوشش آن را تغيير دهد اما ماهيت آن را
تغيير نمي دهد. 
در حوزه روابط اجتماعي نيز بسياري از قوانين جاري به 
صورت عرف رايج در هيچ كتاب قانوني نوشته نشده است، بلكه 
ضرورت هاي اجتماعي اين روابط را ايجاب مي كند، تغيير و
تحول اين قوانين نيز در بطن جامعه و نانوشته صورت 
مي گيرد. به عبارت ديگر تغيير اين قوانين نانوشته يا عرف 
كمتر تابع قوانين سياسي و مصوب است جامعه در مقابل 
دخالت قانونگذاران براي تغيير آني اين روابط حساسيت نشان 
مي دهد، هر چند اين حساسيت كمتر از مسائل مطروحه در حوزه 
فرهنگ است. مثلا" تعطيلات نوروزي در كشورما يك عرف 
اجتماعي است و هيچ قانوني مبني بر شكل اين روابط نوشته 
نشده است، اما جامعه كار خودش را مي كند. بنابر اين 
تعريف فوق بيان كننده اين واقعيت است كه هر گاه بحث 
آزادي مطرح مي شود منظور طرح آن در حوزه روابط سياسي است 
و نبايد آن را به اين طرف و آن طرف كشاند و مغلطه اي 
سازكردتابا آن مخالفت كنيم. 
روابط سياسي بيان كننده چگونگي ارتباط بين جامعه، فرد و
حكومت است، در اين حوزه دو نگرش را مي توان مورد توجه 
قرار داد، در يك نگرش جامعه، فرد و حكومت هر كدام نسبت 
به ديگري داراي حقوق و تكاليفي است. يعني يك كل داريم كه 
داراي سه جزء است و هر كدام از اين اجزاء نيز مهم و مورد
توجه هستند. در نگرش ديگر حكومت براي اجزاء ديگر تعيين 
تكليف مي كند، يعني حكومت حقوق و تكاليف را تعريف مي كند
وجامعه و فرد هيچ حقي را تعيين و تعريف نمي كنند، بلكه 
خود حكومت اينها را تعريف مي كندو خودش هم ميزان دستيابي 
به آنها را ارزيابي مي كند يا اساسا" نيازي به ارزيابي 
نيست. آزادي را تنها در نگرش اول مي توان مطرح كرد. يعني 
نگرش اول سازوكارهايي را براي مبادله اطلاعات بين حكومت، 
جامعه و فرد برقرار مي كند تا حقوق و تكاليف هر جزء به 
خوبي ادا شود. در نگرش دوم نيازي به چنين سازوكاري نيست، 
اگر هم مطرح شود از اين باب است كه همه جوامع به ضرورت 
آن اذعان دارند و صرفا" به يك شكل ظاهري اكتفا مي شود نه 
به ماهيت آن. همه اختلافات از همين جا شروع مي شود. يعني 
هر گاه نگرش اول را پذيرفتيم به دنبال ساز و كار آن 
خواهيم رفت و يكي از مهمترين ابزارهاي برقراري اين 
ارتباط صحيح مقوله آزادي به عنوان يك روش است. به نحوي 
كه همه گفته ها در حوزه روابط سياسي مطرح مي شود، جامعه 
حد و حدود آن را مشخص مي كند و حكومت به عنوان مجري آن 
را اجرا مي كند ايجاد مجالس قانونگذاري نيز نشات گرفته 
از اين طرز نگرش است. هر چه اين نگرش عميق تر باشد نقش 
مجالس قانونگذاري نيز مهم تر است. گفته ها نيز از طريق 
مطبوعات، احزاب و مكانيزم هاي خاص خودش بيان مي شود. 
انتخاب نيز از طريق انتخاب مستقيم توسط مردم يا توسط
مجالس قانونگذاري صورت مي گيرد. 
در نگرش اول كه جامعه، فرد و حكومت داراي حقوق و تكاليف 
متقابل هستند، آزادي به عنوان يك روش براي برقراري 
ارتباط صحيح يك مقوله مثبت و ضروري است، اما در نگرش دوم 
از آنجا كه حكومت هيچ جايگاهي براي فرد و جامعه در اداره 
امور قائل نيست هر گاه آزادي مطرح مي شود آن را در حوزه 
فرهنگ و اجتماع مطرح مي كند و مطرح كنندگان را در مقابل 
جامعه قرار مي دهد و خود را مدافع حمايت از حوزه هاي 
فرهنگي اجتماع دانسته و با آزادي مخالفت مي كند. در اين 
نگرش بسياري از آزادي ها ممكن است وجود داشته باشد و هيچ 
مشكلي هم پيش نمي آيد اما همين كه شكلي از آزادي را
محدودكننده قدرت خود بدانند آن را به حوزه هاي غير از
سياست كشانده و اساسا" با اين نام در حوزه سياست مخالف 
هستند. 
در حوزه هاي اجتماعي - فرهنگي جامعه روابطي را پذيرفته 
كه مردم آن جامعه مطابق آنها زندگي مي كند; حال اگر در
حوزه روابط سياسي اين ارتباط تعريف و قانون وضع كنيم 
آزادي به عنوان يك ساز و كار براي اين عمل است يعني همه 
افراد مجاز به اظهار نظر باشند، همه نظرات در ارتباط با
آن موضوع خاص بيان مي گردد. مكانيزم اين حركت آزادي 
انديشه بيان و قلم است. وقتي اين مرحله طي شد مراحل 
انتخاب را داريم يعني از بين روش ها و نظرات اظهار شده 
بهترين روش بايد انتخاب گردد، يعني آزادي انتخاب. اكثريت 
مردم اين انتخاب را انجام مي دهند و اين رابطه را تعريف 
مي كنند. حكومت و فرد نيز ملزم به پذيرفتن آن هستند. 
يعني بايد اجرا كنند، هر كدام از اين دو جزء يعني حكومت 
و فرد ملزم به انجام وظايفي در ارتباط با اجراي آن هستند. 
مكانيزمي كه تاكنون براي اين مراحل ايجاد شده تشكيل 
احزاب، مطبوعات مستقل و مجالس قانونگذاري بوده است. 
به عبارت ديگر جامعه در انتخاب خود كاملا" آزاد است و
هيچ محدوديتي ندارد، يعني جامعه هر چيزي را مي تواند
انتخاب كند واقعيت هم چنين است. 
جامعه از طريق توافق جمعي محدوده هايي را مشخص مي كند كه 
فرد و حكومت در آن محدوده ها عمل مي كنند، يعني اختيارات 
جامعه بسيار وسيع است اما آزادي فرد و حكومت مرزهايي 
دارد كه آن مرزها قوانين اجتماعي، فرهنگي و سياسي است. 
در اين روش هر قانوني كه جامعه وضع مي كند از طريق 
مكانيزم آزادي قابل نقد و بررسي است. 
اين مكانيزم را مي توان چنين ترسيم كرد; آزادي انديشه و
بيان آن كه هيچ محدوديتي نمي تواند داشته باشد، آزادي 
انتخاب، آزادي انتقاد. از طريق آزادي انديشه، بيان 
نيازمندي هاي جديد طرح مي گردد و به قضاوت عمومي گذاشته 
مي شود. انتخاب نيز آزاد است و نتيجه اين انتخاب آزاد به 
قانون تبديل مي گردد آزادي انتقاد فيدبك اين سيستم است 
و تضمين كننده پويايي قوانين است. يعني امكان تغيير در
قوانين را تضمين مي كند و تغييرات لازم را به حلاجي 
انديشه مي سپارد تا از طريق مكانيزم فوق به قانون تبديل 
گردد. هر گاه اين سه نوع از آزادي تامين گردد محدوديت ها
توجيه پذير مي گردد. يعني خواه ناخواه در حوزه عمل 
محدوديت داريم كه آن را قانون مشخص مي كند. يعني قانون 
چند ويژگي دارد اول حاصل توافق جمعي است، دوم قابل 
انتقاد است، سوم قابل تغيير است. اگر چيزي غير ازاين 
باشد قانون اساسي نيست بلكه در حوزه هاي ديگر بايد روياي 
آن را جستجو كرد. 
روابط بين جامعه، فرد و حكومت از طريق قوانين برقرار
مي گردد، يعني قانون مرز آزادي در جامعه است كه اين مرز
بر اساس توافق جمعي حاصل شده است. يعني همه پذيرفته ايم 
مرز آزادي عمل افراد و حكومت در اين جامعه كجا باشد، در
هر دوره اي كه اين قانون اجرا مي شود ممكن است نياز به 
تغييراتي داشته باشد. تشخيص اين تغيير با تك تك اعضاء
جامعه و حكومت است اما پذيرفتن آن با جامعه است. يعني 
توافق جمعي، يك رابطه صحيح و منطقي بايد اين جريان 
راتضمين كند و آن هم وجود درجه اي از آزادي است. هر چه 
اين رابطه كاناليزه باشد ميزان و سرعت تغييرات افزايش 
مي يابد اما عمق تغييرات كم است لذا جامعه داراي ثبات 
خواهد بود. اما اگر اين كانال مسدود باشد ميزان و سرعت 
تغييرات كم است اما عمق آنها زياده و ويرانگر است. 
تفاوت انقلابهاي دمكراتيك و غير دمكراتيك در اين است كه 
در جوامع دمكراتيك انقلابها تغييرات روزانه است، در
رابطه صحيح هر تغيير ضروري با فرآيند فوق به سرعت به 
قانون تبديل مي شود و در جامعه جاري مي گردد و تعادل 
برقرار مي گردد، اما در روابط ناصحيح تغييرات دير انجام 
مي گيرد، لذا در يك مقطع كه تغيير را مي پذيريم ; تعداد
زيادي از تغييرات را بايد يكجا انجام دهيم پس عمق تغيير
زياد مي شود و همه چيز رازيرورو مي كند. نتيجتا" هر سه 
جزء بايد تغييرات منطقي را بپذيرد. جامعه، فرد و حكومت 
محصول اين تغييرات قوانين جديد و متعادل است. 
قانون مرز آن محدوده مشتركي است كه حكومت و فرد بر اساس 
توافق جمعي كه از طرف جامعه صورت پذيرفته در درون آن 
آزادي عمل دارند. در رابطه اي كه حكومت ها با جامعه و
افراد برقرار مي كنند بهترين شكل ارتباط حركت در اين 
محدوده است. حال اگر هر كدام از اين اجزاء بخواهند اين 
مرز را رعايت نكنند، به قيمت محدود كردن حيطه عمل اجزاء
ديگر تمام مي شود. اگر از طرف فرد رعايت نشود عناد و
سركشي است. اگر از طرف حاكميت رعايت نشود استبداد، ظلم و
ستمگري است. قانون اساسي ما به عنوان اصلي ترين توافق 
جمعي اين محدوده را به خوبي مشخص كرده است، مثلا" اصل 
دوم قانون اساسي جمهوري اسلامي را نظامي مي داند مبتني 
بر اصولي كه يكي از آن اصول كرامت والاي انسان و آزادي 
توام با مسئوليت او در برابر خدا كه از راههاي ذيل حاصل 
مي شود: 
1- اجتهاد مستمر فقهاي جامع الشرايط بر اساس كتاب و سنت 
معصومين سلام الله عليهم ; 
2- استفاده از علوم و فنون و تجربيات پيشرفته بشري و
تلاش در پيشبرد آنها; 
3- نفي هرگونه ستمگري و ستم كشي و سلطه گري و سلطه پذيري. 
اصول ديگري از قانون اساسي نيز بر آزادي تكيه دارند اما
اين اصل محدوده آن را مشخص كرده است، يعني هم اظهار نظر
و برداشت هاي متفاوت را در نظر دارد ضمن اينكه تاكيد بر
استفاده از تجربيات ملل ديگر هم دارد و در نهايت فرد و
حكومت را ملزم مي كند در محدوده مجازي كه برايشان تعيين 
شده حركت كنند، لذا هم سلطه گري را منع كرده و هم 
سلطه پذيري را. يعني فرد را مجاز دانسته از حقوق خود
دفاع كند، ستمگري و ستم كشي را هم ممنوع كرده ماهيت اين 
اصل اين است كه فرد و حكومت در چارچوب پذيرفته شده داراي 
حق و تكليف هستند و نبايد آزادي يكديگر را محدود كنند يا
اينكه ملزم هستند مرزهاي آن محدوده مشترك را كه قانون 
نام دارد را رعايت كنند. لازمه فهم صحيح اين اصل آن است 
كه ما مفهوم اجتهاد را خوب فهميده باشيم نه اينكه بگوئيم 
فقط من يا فلاني و حق اظهار نظر داريم. اصولا" مخالفان 
آزادي دو دسته هستند كه هر دو دسته اعتقادي به محدوده 
مشترك و مرزهاي آن ندارند يعني آزادي و قانون را
برنمي تابند: هرج و مرج طلبان و مستبدين. 
چرا كه قانون جلوي خودسري هر دو دسته را مي گيرد و اجازه 
نمي دهد از آن مرز و محدوده مشترك عبور كنند وبه حوزه 
خاص ديگر اجزا رخنه كنند، اصطلاحا" اختيارات آنها را
كاهش مي دهد، چرا كه قانون براي رعايت خود براي همه اجزا
ناظر قرار مي دهد. در حالي كه اين دو دسته ناظر گريز
هستند و تمايلي به اينكه حساب و كتاب شوند ندارند. وجه 
افتراق هرج و مرج طلبان و مستبدين اين است كه اولي در
حمايت از آزادي قانون را ناديده مي گيرد و دومي درمخالفت 
با آزادي ; اما وجه اشتراك هر دو گروه قانون گريزي است.]]>
</TEXT>
</DOC>
<DOC>
<DOCID>HAM2-781025-044</DOCID>
<DOCNO>HAM2-781025-044</DOCNO>
<ORIGINALFILE>/1378/781025/maref.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">اجتماعی.معارف</CAT>
<CAT xml:lang="en">Social.Religion</CAT>
<TITLE>
<![CDATA[بلنداي شكوه شمس]]>
</TITLE>
<TEXT>
<IMAGE>/1378/781025/p9-1.jpg</IMAGE>
<![CDATA[
ياد خوش مولانا(واپسين بخش)
اشاره: 
بخش نخست "ياد خوش مولانا" سه شنبه هفته گذشته از
نظرتان گذشت، اينك آخرين بخش مقاله كه به بررسي مراحل 
مختلف سلوك عارفانه مولانا و آفاق بينش گسترده آن 
بزرگوار اشاره دارد از نظرتان مي گذرد. 
استاد حسن لاهوتي 
از مولوي عامه مردم ما جز نامي و احيانا" يكي دو سه بيتي 
از آغاز مثنوي چيزي نمي دانند. نه تنها از مولوي كه از
ديگر بزرگان فرهنگ و ادب اين سرزمين هم بيش از آن 
نمي دانند. به نظر حقير، در ايران، بايد لااقل ماهي چند
كتاب، هر چند كوچك و كم حجم، درباره هر يك از بزرگان ما
منتشر شود. حالا سخن ما راجع به مولوي است و اين خواسته 
را به مولوي محدود مي كنيم كه گوشه كوچكي از تمدن ايران 
و ايرانيان مديون اوست. 
ترديدي نيست كه وقتي نام و افكار و آثار بزرگان فرهنگ و
تمدن ايران زمين به بوته فراموشي سپرده شود و يا به حلقه 
خواص از دانشمندان و دانش پژوهان محدود شود- به عبارت 
ديگر توده چند ميليوني عامه مردم ايران از آن بزرگان 
بي خبر بمانند- تعاليم فرهنگي و هنري انديشمندان كشورهاي 
ديگر- خاصه غربيان - رواج پيدا مي كند و مردم به سوي 
آن هاكشيده مي شوند و از فرهنگ خود دوري مي جويند، چون 
آن را نمي شناسند. 
در روزگار ما به سبب افزوني شمار جمعيت و به سبب بعد
مسافات شهرها از يكديگر، بيگانه شدن از خود حركتي سريع 
گرفته است وسايل ارتباط جمعي و رسانه هاي گروهي 
مي توانند جلوي اين حركت بيگانگي از فرهنگ و تمدن خودي 
را بگيرند. كتاب و روزنامه و مجله از بهترين وسايلي است 
كه مي تواند جلوي اين حركت را كه هر روز سرعتش افزون 
مي شود سد كند. 
منع تماشاي ماهواره و جلوگيري از ورود نشريات بيگانه 
كافي نيست و چه بسا نتيجه معكوس دارد. اين گونه وسايل 
ارتباط جمعي جهاني فرهنگي را تبليغ مي كنند كه مسلما" 
ايراني نيست، ولي مقابله با آن از راه منع تماشا هرگز
ميسر نيست. مسيرهاي پنهاني ورود انواع سي دي هاي ظريف 
فراوان است و جلوگيري از ورود آن ها كه اشاعه دهنده 
فرهنگ غير ايراني است غيرممكن است. چاره كار مقابله 
فرهنگي نيست، يعني اشاعه فرهنگ و تمدن ايراني در چنان 
وسعتي كه همگان به سهولت و ارزاني بتوانند به آن دسترسي 
يابند. رواج فرهنگ كتابخواني و روزنامه خواني راه ديگر
آن است كه نياز به برنامه ريزي هاي دقيق، گسترده و
درازمدت دارد. 
برآوردن نيازهاي روحي و رواني مردم از ضروريات كشورداري 
است و اگر مظاهر فرهنگ و تمدن ايراني - به سبب پنهان 
ماندن و ناشناخته ماندن بر عامه مردم - فرصت برآوردن 
نيازهاي روحي ايرانيان را فراهم نسازد مظاهر فرهنگ و
تمدن ملت هاي ديگر خريدار پيدا مي كند. 
چنان كه در تذكره ها و تراجم نوشته اند، مولانا
جلال الدين در ششم ربيع الاول سال 604 قمري در بلخ متولد
شد و بيش از دوازده سال از عمرش نگذشته بود كه پدر
دانشمندش، حدود 616 قمري همراه خانواده و جمعي از مريدان 
از بلخ مهاجرت كرد. محمدبن حسين خطيبي معروف به بهاءولد، 
پدر جلال الدين، را سلطان العلماء لقب داده بودند و همين 
لقب نشان مي دهد كه وي از فضلا و عرفاي نامدار زمان خود
بوده است، چنان كه بزرگاني چون رضي الدين نيشابوري كه 
يكي از شاگردان است و في الدين خود از اجله علماي قرن 
ششم است كه او را استاد الائمه مي گفتند. 
مولانا همراه خانواده مهاجر خود از بلخ به سمرقند و وخش 
و سپس به نيشابور رسيد و به ديدار عطار، عارف و شاعر
بزرگ خراساني رفت و چنانچه مشهور است در همين جا بود كه 
عطار آثار نبوغ را در چهره جلال الدين ديد و به استعداد
شگرف او پي برد و نسخه اي از" اسرارنامه "خود را به وي 
هديه كرد. آنان، سپس راهي مكه شدند و از آن جا به سوريه 
رفتند و چندي در دمشق و حلب گذرانيدند و سرانجام به 
آناطولي مركزي رسيدند و پس از چهار سال اقامت در ملطيه، 
هفت سال در لارنده - در آن زمان مقر حكومت سلطان كيقباد
بود- ماندند. كه حدود يكصد كيلومتر با قونيه فاصله داشت 
و پدر جلال الدين به دعوت سلطان كيقباد در اين شهر سكونت 
گزيد و به نشر معارف اسلامي پرداخت اما دو سال بعد در
همان جا دنيا را وداع گفت. جلال الدين كه در اين وقت 
بيست و چهارساله بود به جاي پدر بر مسند وعظ و درس و بحث 
نشست. اين مطلب نشان مي دهد كه جلال الدين در اين سنين 
جواني بدان پايه از دانشوري رسيده بود كه بتواند علوم 
ديني رايج زمان خود را تدريس كند و براي رفع مشكلات ديني 
مردم، محل مراجعه قرار گيرد. در واقع او در آن زمان مفتي 
تمام عياري بود كه تحصيلات خود را از كودكي نزد پدر آغاز
كرده و بين سال هاي 618 و 628 در حلب و شام در محضر
علماي آن روزگار علوم دين خواند و به قول شادروان 
گلپيناولي" در مدت اندكي به اخذ اجازت نامه ها موفق شده 
بود" ] مولانا جلال الدين، زندگاني، فلسفه، آثار و
گزيده اي از آنها، ترجمه دكتر توفيق سبحاني - تهران - 1363- 
[ص 90
به اين ترتيب مي بينيم كه مولانا جلال الدين، پيش از آن 
كه به عارف شهرت يابد و به شاعري و عاشقي كردن روي آورد
به علوم ظاهر زمان خود احاطه يافته برمسند تدريس و منبر
وعظ نشسته و به تربيت طالبان علوم شريعت پرداخت، فقه و
علوم دين تدريس مي كرد، به زهد و طاعت و پارسايي شهره 
گشته و مقتداي مسلمانان شهر و پيشواي دينداران مسلمان 
قونيه گرديده و فتوا مي نوشته است، به همين جهت است كه 
در يكي از رباعياتش به روشني خود را زاهد و" سجاده نشين 
با وقار" مي خواند. 
اين مولاناي بزرگي كه امروزه او را عارف و شاعر
مي خوانيم قبل از هرچيز و پيش از آن كه راه طريقت در پيش 
گيرد و به مكتب تصوف و عرفان روي آورد، فقيه صاحب شاني 
بوده است كه مجلس تزكيه برپاي مي داشته و مردم را به 
خداي يگانه فرا مي خوانده و از قهر خدا مي ترسانيده و به 
آنان آداب شريعت مي آموخته و هرچند كه به طور يقين با
مباني طريقت و اصول و قواعد مكتبتصوف و عرفان آشنا بوده 
است، اما هيچ كششي به تعليم و ترويج آن نداشته و اصولا" 
راه او راه شريعت بوده و خود را به رعايت قواعد آن 
پاي بند و مقيد مي دانسته است و خلقي بي شمار نيز به او
اقتدا مي كرده اند و پاي منبر وعظش مي نشسته اند. 
منظور از ذكر اين مطلب آن است كه بايد حساب مولانا
جلال الدين را از آن صوفيان و عارفاني كه كمتر گرد علم 
دين گشته اند و همتي در كسب آن نكرده اند جدا ساخت و از
او آموخت كه براي رسيدن به درجات عاليه معنوي و طي طريق 
عشق و سلوك الي الله نخست بايد قواعد شريعت را از قرآن و
سنت و عترت فراگرفت و به كليه وظايف و فرايض ديني مكلف 
بود و در آن ممارست ورزيد تا در فراز و نشيبهاي هولناك 
طريقت به ورطه ضلال و گمراهي نيفتاد و بايد اول اصول 
اعتقادي را محكم كرد تا بتوان راه پرپيچ وخم طريقت را با
ثبات عقيده و ايمان راسخ طي كرد و به حقيقت رسيد. بنابر
اين، مولانا به ما مي آموزد كه اول شريعت است بعد طريقت 
و آن گاه حقيقت. 
باري مولانا جلال الدين، به اين پايه از فضل و كمال در
شريعت رسيده بود كه با شمس تبريزي روبه رو شد. قبلا" هم 
گويا او را در دمشق ديده بود ولي ديدار وي در قونيه، در
سال 642 قمري، در گذر مدرسه پنبه فروشان(به قول افلاكي، 
مناقب العارفين)آغاز تحول دروني و انقلاب حال وي شد كه 
با آشفتگي و شوريدگي تا پايان عمرش ادامه يافت. شمس 
تبريز كه بود و چه با جلال الدين در خلوت گفت و شنيد، 
رازي است كه هنوز از پرده ابهام برون نيامده است. اما
هركه بود و هرچه گفت و هرچه شنيد، در دل مولانا آتشي بر
فروخت كه شيوه درس و بحث و وعظ و منبر او را يكباره 
بسوخت و زندگي سراسر عشق و شور و مستي و شيدايي او را
گرم كرد، او را" ترانه گوي "و" باده جوي "كرد و در پي 
رسيدن به حقيقت ولوله در جانش انداخت و از آن پس است كه 
مولانا جلال الدين بر مسند شيخي و پيري و مرادي تكيه 
مي زند و به دستگيري و ارشاد سالكان طريق الي الله 
مي پردازد. معروف ترين دو اثر سترگ او، يعني ديوان اشعار
(معروف به ديوان شمس)و" مثنوي معنوي "حاصل حالاتي است 
كه وي پس از ديدار و گفت وگو و همنشيني هاي شبانه روزي 
با شمس تبريزي پيدا كرد. از آنجا كه هنوز روشن نيست كه 
در خلوت اين دو بزرگمرد و عالم تصوف چه سخنان و دقايقي 
از عوالم معنوي و مراتب روحاني مطرح مي شده است. نيك 
مي توان يقين داشت كه "مثنوي معنوي "و انديشه هاي 
عاشقانه وي نسبت به معشوق الهي كه در غزل هاي او منعكس 
است نتيجه هاي روشن همان گفت وشنودهاست، به عبارت ديگر، 
" ديوان كبير" يا" ديوان شمس "آثار آتش عشقي است كه از
همدلي و هم نفسي مولانا با شمس تبريز پديد آمد. بررسي 
غزليات پرشور" ديوان شمس "نشان مي دهد كه آفاق بينش 
مولانا جلال الدين "چندان گسترده است كه ازل و ابد را به 
هم مي پيوندد و تصويري به وسعت هستي مي آفريند" ] دهخدا، 
لغت نامه، ذيل مولوي جلال الدين [محمد. 
اما" مثنوي معنوي "او در واقع كتابي است آموزشي كه 
مي توان در آن آثار دوره پيش از ديدار شمس و حالات 
روحاني پس از آن را توام با هم و عجين با يكديگر ديد. 
اين كتاب منظوم، شريعت و طريقت، هر دو را در خود جمع 
دارد. راه گشاي سالكان طريق و طالبان معرفت است و در عين 
حال بر رعايت آداب و قواعد شريعت تكيه دارد. 
در حقيقت "مثنوي معنوي "يعني بيان طريقت مبتني بر شريعت 
كه هيچ از شطح و طامات اثري در آن نيست تبليغ اصول و
مباني ديني، آداب پارسايي و دينداري، لزوم ممارست در
واجبات و مستحبات و تاكيد بر نكات بي شمار اخلاقي ضمن 
استشهاد به آيات قرآني و احاديث و اخبار ماثور از حضرت 
رسول اكرم(ص)توام با بيان مراحل مختلف سلوك عارفانه - از
قتبل تا مقامات فنا- پله پله تا ملاقات خدا" مو به مو به 
الفاظي گرم و به تمثيلاتي شيرين، مجموعه اي را تشكيل 
داده است كه به نام "مثنوي معنوي "مي شناسيمش. 
از مولانا جلال الدين آثار ديگري هم باقي است: مكتوبات 
(مكاتيب)حاوي نامه هايي كه وي به افراد مختلف از جمله 
بزرگان كشور و غالبا" براي كمك به نيازمندان نوشته است و
اخيرا" چاپ پاكيزه اي از آن به تصحيح جناب آقاي دكتر
توفيق سبحاني منتشر شده است. ديگر" فيه مافيه "تقريرات و
مذاكرات و محاضرات مولاناست كه سلطان ولد با كمك يكي از
مريدان آنها را تحديد كرده و به تصحيح شادروان استاد
فروزانفر چاپ و منتشر شده است و آخرين مجالس سبعه است 
حاوي سخناني كه مولانا بر منبر گفته است اين مجموعه 
ارزنده امروز در سراسر گيتي طالبان و مشتاقان بي شماري 
دارد اين ها حاصل يك عمر درس و بحث و سلوك عارفانه اي 
است كه مولانا در دوره هاي گوناگون حيات پربركت خود- از
كودكي تا جواني و پيري - طي كرده فرا گرفته است، به چشم 
دل ديده است و به مشتاقان آموخته است و براي ما به 
يادگار نهاده است تا هم بياموزيم و هم به آن افتخار كنيم 
و ارزشش را پاس داريم و بكوشيم تا به عنوان گوشه اي 
تابناك از تمدن و فرهنگ ايراني - اسلامي خود آن را در
تمام دنيا معرفي كنيم و برشمار ارادتمندانش بيفزاييم.]]>
</TEXT>
</DOC>
<DOC>
<DOCID>HAM2-781025-045</DOCID>
<DOCNO>HAM2-781025-045</DOCNO>
<ORIGINALFILE>/1378/781025/maref.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">اجتماعی.معارف</CAT>
<CAT xml:lang="en">Social.Religion</CAT>
<TITLE>
<![CDATA[نقد يك گفت وگو]]>
</TITLE>
<TEXT>
<![CDATA[در روزنامه همشهري روز دوشنبه 6 ديماه جاري و نيز در
شماره روز بعد، در صفحه معارف مطالبي با عنوان ريشه هاي 
تحولات در عصر خلافت امام علي(ع)، گفتگويي از آقاي دكتر
سعيد رضوي فقيه به چاپ رسيد. از آنجا كه سخنان عنوان شده 
حاوي نكاتي شبهه برانگيز بود، بر خود لازم دانستم كه 
براي روشن شدن برخي از آنها، مطالبي را متذكر شوم. 
1- اينكه گوينده محترم گفته اند: "در هيچ جاي 
نهج البلاغه اميرالمومنين صرفا" و مستقيما" به قرابت 
نسبي و سببي براي حق خلافت استناد نفرموده بلكه ايشان 
تنها بر شايستگي هاي ذاتي خود كه مورد اعتراف و شناسايي 
رقبا نيز بود تكيه فرموده است "عيوبي اساسي دارد و
شبهه ناك است. اول اينكه از شان خواص و علما دور است كه 
همچون برخي عوام تصور كنند كه نهج البلاغه كتابي است كه 
نوشته حضرت علي(ع)است و در ضمن تنها نوشته آن حضرت هم 
هست و تمام عقايد و تعليمات و نظريات امام(ع)را فقط در
آن مي توان يافت ! در حالي كه كتاب ارزشمند نهج البلاغه 
تاليف و گردآوري مرحوم سيدرضي است و ايشان برخي از
خطبه ها و كلمات قصار آن حضرت را با ديد و نگرش ادبي 
جمع آوري و دسته بندي كرده و از آوردن بسياري از گفتار
آن حضرت كه از ديد او و به لحاظ ادبي در آن محدوده 
نمي گنجيده است، صرف نظرنموده و بر محققين پوشيده نيست 
كه ارثيه گرانقدري كه از امام همام علي ابن ابيطالب(ع)
به بشريت رسيده است خوشبختانه بسيار بيشتر از آن مطالبي 
است كه مرحوم سيدرضي براي مجموعه نهج البلاغه گزينش كرده 
است. دوم اينكه ادعاي عدم استناد امام(ع)به واقعه غدير
خم و ابلاغ جانشيني آن جناب توسط رسول اكرم(ص)صحيح نيست. 
اولا" زهراي اطهر فاطمه زهرا سلام الله عليها بلافاصله 
پس از جريان سقيفه در تلاشي كه براي حفظ و صيانت دين و
دفاع از امام و امامت بكار بردند بارها واقعه غدير را به 
پيمان شكنان يادآور شده اند و اميرالمومنين(ع)نيز به 
طور مكرر از اين واقعه ياد كرده و به ابلاغ و اعلان 
پيامبر(ص)تمسك جسته اند كه اين نوع استنادات حضرت تحت 
عنوان مناشدات ايشان معروف است و به تواتر در تاريخ 
اسلام و احاديث معتبر وجود دارد و مرحوم علامه اميني(ره)
با استناد به مدارك اهل سنت آن مناشدات را آورده 
است(الغدير ج 1 ص 159 تا 190). 
و سوم اينكه كاش گوينده محترم همين نهج البلاغه را با
دقت بيشتري مطالعه مي فرمودند تا بر ايشان روشن شود كه 
اتفاقا" در همين كتاب، اميرالمومنين(ع)به قرابت سببي و
نسبي براي حق خلافت استناد فرموده اند كه بنده در اينجا
به چند مورد آن اشاره مي كنم: 
* وقتي كه ماجراي احتجاج قريش و انصار در سقيفه را براي 
آن حضرت نقل كردند، اميرالمومنين(ع)سئوال كردند: قريش 
در(مقابل سخنان انصار)چه گفتند؟ پاسخ داده شد كه گفتند
آنها(قريش)شجره و درخت رسول الله هستند. آنگاه حضرت 
فرمودند: احتجوا بالشجره و اضاعواالثمره ! به درخت احتجاج 
كردند و نتيجه درخت را ضايع و تباه ساختند!(نهج البلاغه 
فيض الاسلام خطبه 66)
* همچنين در حكمت 181(نسخه فيض الاسلام)آمده است: 
و اعجباه ! اتكون الخلافه بالصحابه و لاتكون بالصحابه 
والقرابه؟
شگفتا! آيا خلافت از راه مصاحبت بدست مي آيد اما از
مصاحبت و خويشاوندي(باهم)حاصل نمي گردد؟
2- ايشان در بخش ديگري در پاسخ به اين سئوال كه آيا
ماجراي سقيفه بر مبناي زمينه هاي اجتماعي طرح ريزي شده 
بود يا آنكه حادثه اي بود كه به رشد اين زمينه ها كمك 
كرد، مطالبي دارند كه اجمالا" حالت بينابيني را به 
خواننده القاء مي كند در حاليكه به شهادت تاريخ و مدارك 
موجود در فرهنگ اسلامي اعم از تشيع و تسنن، جريان سقيفه 
يك اتفاق بدون ريشه نبوده و از مدتها قبل تمهيدات و
نقشه ها و برنامه ريزي دقيقي براي آن وجود داشته كه 
مفصلا" در كتب مربوطه مورد عنايت قرار گرفته است و موضوع 
نياز به بررسي دقيق و همه جانبه دارد و در اين مختصر
نمي گنجد. 
ج. كيشاني]]>
</TEXT>
</DOC>
<DOC>
<DOCID>HAM2-781025-046</DOCID>
<DOCNO>HAM2-781025-046</DOCNO>
<ORIGINALFILE>/1378/781025/mohit.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">محیط زیست</CAT>
<CAT xml:lang="en">Natural Environment</CAT>
<TITLE>
<![CDATA[آلودگي محيط زيست رهاورد قرن سپري شده]]>
</TITLE>
<TEXT>
<IMAGE>/1378/781025/p7-1.jpg</IMAGE>
<![CDATA[
* در سالهاي اخير رشد فزاينده جمعيت وتوسعه ناهمگون صنعت 
درجهانبا از بين رفتن بهترين منابع طبيعي همراه شد
در آخرين قرن هزاره دوم ميلادي، به دنبال توسعه فراگير
اقتصادي اجتماعي و پيشرفتهاي برق آسا در تكنولوژي، درپي 
آلودگي وسيع محيط زيست پوشش گياهي زمين و جنگلها كاهش 
يافت. منابع آب وهواي كره خاكي آلوده و لايه اوزن 
دستخوش تغيير زيانبارشد. در پي اين تخريبها، حوادث طبيعي 
ويرانگر از قبيل سيلابها، كم آبي، جابجايي زمين، نابودي 
خاك زراعتي و انواع بيماريها و مرگ وميرها در اقصي نقاط
دنيا، تراژدي انساني غم انگيز و زجرآوري را به نمايش 
گذاشت تا زنگ خطري باشد براي ساكنان زمين كه عامل توسعه 
و خود هدف اصلي توسعه مي باشند و نيز خود عامل اصلي تمام 
تخريبها بوده اند امروزه يكي از مشكلات بزرگي كه جوامع 
بشري راتهديد مي كند، آلودگي محيط زيست وغفلت از
پيامدهاي زيانبار آن در چرخه حيات ساير موجودات زنده است. 
در سالهاي اخير رشد فزاينده جمعيت وتوسعه ناهمگون صنعت 
در جهان سوم با از بين رفتن بهترين منابع طبيعي همراه شد. 
منابعي كه بيش از هر موجود زنده ديگري در خدمت انسان 
مي باشد. تخريبهاي طبيعي و آلودگي ها، به تناسب پيشرفتها، 
صور جديدتري يافتند، فاضلابهاي صنعتي، آلودگي شيميايي - 
اتمي- ميكروبي - آلودگي وسيع درياها و منابع آبي زيرزميني - 
آلودگي كوهستانها و در نهايت آلودگي صوتي كه يكي از
مهمترين جنبه هاي آلودگي محيط زيست است و باعث افزايش 
بيماري ها، اختلالات عصبي و تشديد روحيه پرخاشگري و غيره 
شده است. سرانه منابع طبيعي و جنگلها در دنيا و از
جمله ايران به حداقل ممكن رسيده مساحت بيابانها و
صحراهاي خشك سير صعودي پيدا كرده است، حجم زباله ها از
جمله زباله هاي صنعتي كه سرطاني براي طبيعت مي باشد رقم 
نجومي يافته است. 
مصرف سوختهاي آلاينده به شدت افزايش يافته است به طوري 
كه در كشور ما در سي سال گذشته به رغم اينكه جمعيت حدود
4 برابر شده است مصرف بنزين ده برابر افزايش يافته است. 
آمار بيماريهاي رواني و عصبي ناشي از آلودگي صوتي هزينه 
ملي را افزايش داده است سرانه مصرف دارو بويژه در جهان 
سوم از حد استاندارد فراتر رفته است. آسيبهاي ناشي از
بي مهري و تجاوز بي رويه به طبيعت هر روز به گونه اي 
گسترش مي يابد. بهره برداري بي رويه از جنگل در شمال 
كشور ما خشم نهفته طبيعت آرام و مهربان را برانگيخت تا
اينكه ماسوله قرباني شد و دهها ماسوله ديگر در پهنه گيتي 
به دنبال اين وضعيت بحراني رويكرد به حفظمحيط زيست 
انساني در كانون توجه انديشمندان و دوستداران طبيعت قرار
گرفتند و براي دستيابي به اهداف انساني هواي پاك و طبيعت 
سالم و كاهش بلاياي خشن طبيعي، تشكلهاي مردمي گوناگون در
اكثر جوامع انساني از جمله ايران يكي بعد از ديگري پا
گرفتند. 
دركشورمادر دو دهه گذشته بر اساس آخرين آمار، چند تشكل 
مردمي حامي محيط زيست شكل گرفته اند تا به كمك نهادهاي 
ذيربط به حفاظت از جنگلها و طبيعت سرسبز و كاهش آلودگي 
ناشي از مصرف آلاينده ها از جمله سوختهاي فسيلي كمك كنند. 
در ديگر نقاط كشورمان ازجمله در بهبهان هم اين ضرورت 
توسط عده اي از دوستداران طبيعت احساس شد و به تشويق و
ابتكار اداره منابع طبيعي بهبهان و حمايت اداره محيط
زيست، هسته اوليه تشكل سبز شكل گرفت، تا حفاظت از تنوع 
زيستي، از حالت ماموريت اداري به امري انساني، ميهني و
خودجوش تغيير وضعيت دهد وبا ترويج فرهنگ صحيح در مراقبت 
از محيط زيست، قطع درخت و تخريب محيط زيست 
به يك ضدارزش در فرهنگ عمومي مبدل شود بهبهان برغم قدمت 
تاريخي و تعداد سرانه بالاي تحصيل كرده و متخصص وبرخي 
ويژگيهاي بارز از جمله تقديم سرداران بنام در دفاع مقدس، 
به لحاظ زيست محيطي و جاذبه هاي شهري و طبيعي و سرانه 
فضاي سبز و مراكز تفريحي از حداقل استانداردها، برخوردار
است. در كنار اين شاخصهاي منفي، سرانه موتوسيكلت اين 
وسيله ناامن، بسيار بالا است و با وصف اينكه همزمان 
علاوه بر آلودگي هوا، آلودگي صوتي گوش خراش به همراه 
دارد به نحوي كه شهروندان از آلودگي صوتي ناشي از
موتوسيكلت بيشتر از آلودگي هوا شكوه و شكايت دارند. 
تاثير رواني اين كمبودها در چهره ها، روح و روان و
سلامتي شهروندان كاملا" به چشم مي آيد. 
در حالي كه گسترش فضاي سبز ضمن كاهش دي اكسيد كربن و
توليد اكسيژن، شمار قابل توجهي از گازهاي مخرب و ذرات 
گرد و غبار معلق در هوا راجذب مي نمايد و علاوه بر كاهش 
فشارهاي رواني بويژه در زندگي شهري، به عنوان مانعي 
طبيعي در برابر انتشار آلودگي صوتي به شمار مي رود. به 
عقيده روانشناسان فضاهاي سبز علاوه بر تاثيرات مثبت روحي 
و رواني كه بر انسان دارند كه خود ناشي از تاثيرات 
ناخودآگاه رنگ سبز در ذهن انسان است، باعث افزايش ميزان 
نسبي اكسيژن و تلطيف هوا شده كه اين خصيصه خود نشاط، 
آرامش، شادابي و افزايش كارايي انسان را به ارمغان 
مي آورد. 
در پايان يادآوري مي گردد كه هواي سالم، آب سالم و طبيعت 
سرسبز حق همه انسانهاست. پس بيائيد همگي دست به دست دهيم 
و در يك مشاركت عمومي و مردمي با همدلي و صميميت فضاي 
شهرهاي كشورمان را، سالم، طبيعت مان را سرسبز و خوش منظر
نمائيم. 
غلامحسين رنجبرها]]>
</TEXT>
</DOC>
<DOC>
<DOCID>HAM2-781025-047</DOCID>
<DOCNO>HAM2-781025-047</DOCNO>
<ORIGINALFILE>/1378/781025/mohit.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">محیط زیست</CAT>
<CAT xml:lang="en">Natural Environment</CAT>
<TITLE>
<![CDATA[گرماي هواي كانادا و گرمترشدن كره زمين]]>
</TITLE>
<TEXT>
<![CDATA[پاييز سال 99، كانادا دهمين ماه متوالي گرم شدن مستمر را
تجربه كرد كه نشانه اي از گرمتر شدن كره زمين مي باشد. 
روزنامه" اوتاوا سيتي زن "نوشت: درجه حرارت هوا در
ماه هاي سپتامبر، اكتبر، و نوامبر
1/1 درجه سانتيگراد بالاتر از حد معمول بود. 
اداره محيط زيست اعلام كرد: اين وضعيت در تابستان و
زمستان گذشته نيز مصداق داشت و روز جمعه كانادا دومين 
ركورد روزانه گرما از سال 1948به اين سو را تجربه كرد. 
گرمترين سال تاريخ كانادا نيز سال 98 بوده است. 
" هنري هنگولد" كارشناس ارشد محيط زيست كانادا اظهار
داشت: اين امر مطمئنا" در نتيجه درجه حرارت بالاتر زمين 
مي باشد. 
به اعتقاد وي آنگاه كه درجه حرارت هوا بالا و پايين 
مي رود، اين امري عادي است، اما در 21 سال گذشته هوا به 
طور مداوم گرمتر شده و اين به معناي تغيير درجه حرارت 
كره زمين به سوي گرمترشدن بوده است. 
" هنگولد" افزود: متوسط درجه حرارت هواي گرمتر، بيشتر در
غربكانادا وقوع يافته كه بر اثر تغييرات آب و هواي 
شمالي اتفاق افتاده است. 
دانشمندان قادر به تشريح دقيق اين پديده نيستند، چرا كه 
الگوهاي آب و هوايي پيچيده بوده و از فعاليت منظومه شمسي، 
آتش فشان، گازهاي گلخانه اي، و تغييرات سطح اقيانوس ها
اثر مي پذيرد.]]>
</TEXT>
</DOC>
<DOC>
<DOCID>HAM2-781025-048</DOCID>
<DOCNO>HAM2-781025-048</DOCNO>
<ORIGINALFILE>/1378/781025/mohit.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">محیط زیست</CAT>
<CAT xml:lang="en">Natural Environment</CAT>
<TITLE>
<![CDATA[شهربازي، جانشين تالاب زيباي لنگرود... !]]>
</TITLE>
<TEXT>
<![CDATA[نمونه ديگري از تغييرات زيانبار در ساختار طبيعت 
زيباترين تالاب منطقه شرق گيلان در شهرستان لنگرود كه 
زيستگاه گونه هاي كميابي از پرندگان مهاجر بود، بر اثر
ندانم كاري در شرايط نابودي كامل قرار گرفته است. 
تالاب طبيعي كياكلايه لنگرود با وسعت دهها هكتار، سالها
زيستگاه پرندگان مهاجر و برخي گونه هاي جانوري بومي 
منطقه بود. اين تالاب هر ساله در فصل زمستان پذيراي 
دسته هاي بزرگ پرندگان مهاجر بود اما ظاهرا" به منظور
اقدامات عمراني ! اين تالاب نابود شده است. بخشي از اين 
تالاب به شهر بازي، برخي ديگر جهت ساخت و ساز سازمانهاي 
دولتي و اداري و قسمتي ديگر نيز براي ساخت مسكن اختصاص 
يافت پاركي هم كه به جاي تالاب طبيعي قبلي احداث شده به 
دليل موقعيت آب و هوايي خاص منطقه فقط در ايام تعطيلات 
تابستان مورد استفاده قرار مي گيرد. 
به طور قطع تبديل تالاب كياكلايه لنگرود به شهر بازي و
پارك، بدون مطالعه كافي و كار كارشناسي زيست محيطي انجام 
شده است چرا كه هيچ كارشناسي قادر نخواهد بود زيستگاه 
طبيعي هزاران پرنده را كه به طور بالقوه مي توانست علاوه 
بر جاذبه هاي سياحتي، پژوهشگاه جالبي براي دانش پژوهان 
باشد، بدينگونه به نابودي بكشاند و تاسف بارتر اينكه 
سازمان محيط زيست در قبال اين فاجعه، همچنان بي تفاوت 
مانده است ! 
تالاب كياكلايه سالها، چون آبگيري طبيعي، محلي براي 
ذخيره آب كشاورزي بود، كه بر اثر نابودي آن، در سال 
زراعي گذشته هنگامي كه منطقه دچار كم آبي شد، به 
شاليزارهاي اطراف آن خسارت سنگيني وارد آمد. 
به طور قطع محيط زيست استان گيلان بايد در قبال اين 
فاجعه طرف اصلي پرسش باشد. سئوال اين است كه آيا امكان 
آن نبود كه تالاب كياكلايه با حفظ ويژگيهاي زيست محيطي و
شرايط لازم براي استقرار پرندگان مهاجر، به مركز سياحت 
مردم و مسافران تبديل شود؟
بدون شك پاسخ اين پرسش مثبت است و سابقه تاسيس چنين 
پاركي در بسياري از كشورها وجود دارد. كساني كه به اروپا
سفر كرده اند به طور قطع پاركهايي را كه در آن حيوانات 
مختلف به طور طبيعي زيست مي كنند، ديده اند. با كمي دقت 
و تدبير مي شد تالاب طبيعي كياكلايه لنگرود را به عنوان 
نمادي از آشتي انسان با طبيعت حفظ و حراست كرد و در سايه 
اولويت بخشيدن به منافع ملي اين زيستگاه طبيعي شرق گيلان 
را از نابودي نجات داد. 
لنگرود- شفق]]>
</TEXT>
</DOC>
<DOC>
<DOCID>HAM2-781025-049</DOCID>
<DOCNO>HAM2-781025-049</DOCNO>
<ORIGINALFILE>/1378/781025/mohit.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">محیط زیست</CAT>
<CAT xml:lang="en">Natural Environment</CAT>
<TITLE>
<![CDATA[يك زمين بيشتر نداريم]]>
</TITLE>
<TEXT>
<![CDATA[بحران خشكسالي در اتيوپي 
گروه اجتماعي: دگرگوني زيانبار آب و هواكه ناشي ازآلودگي 
وبرهم خوردن تعادل زيستي است، همچنان در مناطق مختلف 
جهان، باعث بروز خشكسالي، توفان و سيل هاي ويرانگر شده 
است. ازجمله كشور اتيوپي با يك بحران جديد انساني 
روبه روست، زيرا خشكسالي شديد زندگي 6 ميليون نفر را
تهديد مي كند. بسياري از مردم اين كشور از سوءتغذيه رنج 
مي برند. دولت اتيوپي براي گرفتن كمكهاي بين المللي 
اقدام كرده است. اين مساله به خاطر بحرانهاي سياسي و
درگيري مرزي با كشور اريتره پيچيده تر شده است. به گزارش 
تلويزيون بي. بي. سي، گرسنگي بازهم در بسياري از بخش هاي 
اتيوپي فراگير شده است و مانند هميشه نخستين قربانيان 
مردم فقير و كم درآمد مي باشند. 
مادران خسته و درمانده اغلب تمام روز پياده راه 
مي پيمايند تا كودكانشان را به درمانگاه برسانند. اغلب
كودكان كه به علت خشكسالي بيمار و رنجور شده اند، وزنشان 
نصف وزن طبيعي يك كودك است. بيشتر اين كودكان براثر
بيماري اسهال جان مي سپارند و بسياري ديگر قرباني سينه 
پهلو مي شوند. يك كارشناس محلي مي گويد: "سوء تغذيه كه 
ناشي از خشكسالي و كمبود مواد غذايي است، سبب شده كه 
بسياري از كودكان در معرض خطر مرگ قرار بگيرند. "مردم از
روستاهاي دور دست مانند" گالگا" به ديگر
نقاط مهاجرت مي كنند. در اين روستا 2 سال است باران 
نباريده و بيشتر محصولات از بين رفته است. يك كشاورز به 
خبرنگاران نشان داده است چگونه از گياهان وحشي براي 
سدجوع استفاده مي كند. ذخيره غذايي گندم وي كاملا" به 
پايان رسيده است. مانند 30 هزار خانوار ديگر در اين 
ناحيه آنان غلات و مواد غذايي ذخيره خود را هم مصرف 
كرده اند. مرداني كه در مزرعه كار مي كردند، اكنون بايد
شاهد هجوم خشكسالي و اثر نابود كننده آن روي جوامع خود
باشند. 
بارانهاي پراكنده امسال براي محصولات كشاورزي موءثر واقع 
نشده و به علت خشكسالي بسيار وسيع و كم سابقه، اتيوپي 
حالت اضطراري اعلام كرده است. 
يك كارشناس مي گويد: "اكنون بايد وقت درو و محصول بايد
در اوج خود باشد. اما هر سو كه مي نگريد ذرت و ذرت 
خوشه اي كه اين همه مردم به آنها وابستگي دارند، پلاسيده 
شده و از بين رفته اند. "اگر محصول فصل بعد هم از بين 
برود نمي توان ديد مردم اينجا چطور مي توانند زنده 
بمانند. اتحاديه اروپا و انگليس با ارسال مواد غذايي به 
درخواستهاي اتيوپي پاسخ داده اند اما راه درازي در پيش 
است. 
در اتيوپي دست كم 6 ميليون نفر به بيش از 250 هزار تن 
مواد غذايي در 4 ماه آينده نياز دارند. براي بسياري از
اتيوپيايي ها هر روز تنازع بقاء است. تنها يك كمك گسترده 
بين المللي در 3 ماه آينده مي تواند از يك فاجعه بشري 
ديگر جلوگيري كند.]]>
</TEXT>
</DOC>
<DOC>
<DOCID>HAM2-781025-050</DOCID>
<DOCNO>HAM2-781025-050</DOCNO>
<ORIGINALFILE>/1378/781025/shari.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[بوستان ملي سرخه حصار در اشغال شركت 
تعاوني مسكن وزارت كشاورزي]]>
</TITLE>
<TEXT>
<IMAGE>/1378/781025/p3-1.jpg</IMAGE>
<![CDATA[
گروه شهري: شماري از اعضاي تعاوني مسكن كاركنان وزارت 
كشاورزي از ساعت ده صبح روزسه شنبه با يورش به بوستان 
ملي سرخه حصار، بخشي از اين پارك را اشغال كرده و با
استفاده از لودر و بولدوزر نسبت به تخريب اراضي اشغالي 
مبادرت ورزيدند. 
خبرنگار ما كه صبح روز پنجشنبه به بوستان سرخه حصار
رفته بود، در گزارشي مي نويسد: تصرف كنندگان قصد دارند
درزميني به وسعت 240 هكتار، واحدهاي مسكوني و به تعبيري 
شهرك مسكوني احداث كنند و اين در حالي است كه بوستان 
سرخه حصار با بيش از 150 سال قدمت، يكي از بوستان هاي با
ارزش جهان است. 
مهندس رجب كارگر، مدير بوستان هاي ملي خجير و سرخه حصار
دراين باره گفت: تعدادي از اعضاي تعاوني مسكن كاركنان 
وزارت كشاورزي، صبح روز سه شنبه وارد پارك سرخه حصار
شدند و با استفاده از بولدوزر به تخريب قسمتي از اراضي 
اقدام كردند و در اين ميان، محيطباناني كه قصد جلوگيري 
از تجاوز آنان را داشتند، به شدت مضروب شدند. در اين 
ميان مدير روابط عمومي اداره كل حفاظت محيط زيست استان 
تهران نيز افزون بر اينكه مورد ضرب و شتم قرار گرفته بود، 
توسط مامورين كلانتري 143 حوزه انتظامي شرق دستگير و به 
مدت 6 ساعت در بازداشت بسر برد. 
مهندس كارگر با اظهار اين مطلب كه براساس مستندات قانوني، 
هرگونه تصرف پارك ملي سرخه حصار طبق مصوبه شوراي عالي 
حفاظت محيط زيست، غير قانوني است افزود: اشغالگران مدعي 
هستند كه براي تصرف اراضي بوستان ملي سرخه حصار داراي 
مجوز قضايي هستند و به عنوان صاحبان قانوني 240 هكتار از
اراضي اين پارك محسوب مي شوند و اين در حالي است كه 
براساس ماده اي از قانون تعزيرات اسلامي، هرگونه تغيير و
تحول در بوستان هاي ملي بايد با مجوز سازمان حفاظت محيط
زيست باشد و خوشبختانه چنين مجوزي، تاكنون نه صادر شده و
نه در آينده صادر خواهد شد چرا كه چنين فضاهايي، جزو
گنجينه هاي طبيعي به شمار مي آيد. 
وي افزود: اگر شركت تعاوني مسكن كاركنان داراي مجوز
قانوني از سوي دستگاه قضايي باشند، مجوز كاربري ندارد. 
وي گفت: اين منطقه در سال 1361 توسط شوراي مالي حفاظت 
محيط زيست رسما" به عنوان پارك ملي تصويب شد و محدوده آن 
در روزنامه رسمي جمهوري اسلامي به ثبت رسيد و براساس 
تبصره 4 ماده 31 مصوب 14/3/1354 مندرج در صفحه 
37 مجموعه قوانين و مقررات حفاظت محيط زيست و بخشنامه 
شماره 85964 مورخ 8/8/64 معاونت اول رياست جمهوري، منابع 
طبيعي، حق واگذاري مناطق تحت مديريت محيط زيست را به غير
ندارد و واگذاري 240 هكتار از اراضي سرخه حصار به شركت 
تعاوني توسط وزير كشاورزي وقت كاملا" غيرقانوني و خلاف 
مقررات مي باشد. 
به گفته وي، مقامات عالي سازمان حفاظت محيط زيست در حال 
حل مشكل به وجود آمده از مجاري قانوني هستند. 
دكتر مجيد شفيع پور، مدير كل محيط زيست استان تهران نيز
در اين باره گفت: اين تصرف در شرايطي انجام مي شود كه 
بوستان سرخه حصار كاربري فضاي سبز داشته و به عنوان 
ريه هاي تنفسي شهر تهران عمل مي كند و تمامي مسئولان 
اجرايي و قانونگذاري كشور و دوستداران محيط زيست از
آلودگي هواي آن نگران هستند. 
وي افزود: به رغم نظر رئيس وقت قوه قضائيه و نيز رئيس 
فعلي قوه قضائيه كه معتقد بودند واگذاري مالكيت اين 
بوستان ملي به شركت تعاوني مسكن وزارت كشاورزي براي ساخت 
مسكن خلاف بوده، حكم به نفع شركت تعاوني صادر شده است. 
وي گفت: متاسفانه در حالي كه وزارتخانه هاي مسكن و
كشاورزي و سازمانهاي حفاظت محيط زيست و جنگل ها و مراتع 
در حال رسيدگي به درخواست اعضاي شركت تعاوني وزارت 
كشاورزي بودند تا زميني را به صورت معوض در اختيار آنان 
قرار بدهند، اعضاي تعاوني ياد شده، بوستان سرخه حصار را
تصرف كردند. 
شايان ذكر است از انتخاب شهر تهران(1174 هجري)به عنوان 
پايتخت كشور ايران، اراضي واقع در شرق اين شهر با عناوين 
منطقه" قرق "و" شكارگاه "، مورد حفاظت قرار گرفتند و بدين 
اعتبار مي توان آنها را از قديمي ترين مناطق تحت حفاظت 
در جهان تلقي نمود. پس از پيروزي انقلاب اسلامي و با
تصويب شوراي انقلاب، اداره آن به سازمان حفاظت محيط زيست 
محول شد. اين سازمان پس از انجام بررسي هايي، محدوده 
داراي قابليت حفاظتي را مشتمل بر پاركهاي ملي سرخه حصار
و خجير و منطقه حفاظت شده جاجرود، با مساحت 72600 هكتار، 
برگزيده و حفاظت از اين اندوختگاهها از سال 1361 طبق 
مصوبه شوراي عالي حفاظت محيط زيست جنبه قانوني يافته است. 
پارك ملي سرخه حصار با مساحت 9380 هكتار در همسايگي با
محدوده شرقي خدمات شهري تهران قرار دارد. پارك ملي خجير
با وسعتي معادل با 11570 هكتار در فاصله اي نه چندان دور
از شرق پارك ملي سرخه حصار واقع است اين دو پارك ملي 
انواعي از بكرترين، نادرترين و ارزشمندترين اكوسيستم هاي 
طبيعي استپي، بيشه اي، كوهستاني و دشتي كشور راكه در عين 
حال الگويي تمام عيار از شرايط كليماكس اكولوژيكي مربوط
به اراضي استان تهران به حساب مي آيند، در خود جاي 
داده اند. قرارگيري چنين گنجينه طبيعي منحصر به فردي در
مجاورت يكي از بزرگترين و آلوده ترين شهرهاي جهان، 
موقعيتي بسيار استثنايي براي اين اندوختگاهها فراهم 
آورده است.]]>
</TEXT>
</DOC>
<DOC>
<DOCID>HAM2-781025-051</DOCID>
<DOCNO>HAM2-781025-051</DOCNO>
<ORIGINALFILE>/1378/781025/shari.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[كوير لوت تنها منطقه عاري از حيات در
كره زمين است]]>
</TITLE>
<TEXT>
<![CDATA[منطقه مركزي كوير لوت با مساحتي افزون بر پنج هزار
كيلومترمربع تنها منطقه عاري از حيات در كره زمين شناخته 
شده است. 
به گزارش خبرنگار همشهري در كرمان در دومين روز همايش 
ملي شناخت كويرلوت، مستوفي معاون سازمان ايرانگردي و
جهانگردي با اعلام اين مطلب گفت: كوير لوت جذابترين چشم 
انداز اكولوژيكي ايران است و استعداد فراواني جهت جذب
جهانگردان دارد. ولي با مقايسه كوير لوت ايران با كوير
تونس افزود عليرغم اينكه كوير تونس هرگز قابل مقايسه با
كويرلوت نيست با اين حال برابر اطلاعات موجود سالانه يك 
ميليارد دلار درآمد از محل بيابانگردي در اين كوير نصيب
تونس مي شود. 
وي از آموزش جامعه ميزبان و همچنين وجود امنيت به عنوان 
عوامل موءثر در جذب گردشگر و رونق توريسم ياد كرد و افزود
اگر در كشور ميزبان امنيت نباشد هر چقدر هم كه در آن 
جاذبه هاي گوناگون باشد نمي تواند گردشگران را جذب نمايد. 
معاون سازمان ايرانگردي و جهانگردي همچنين گفت: كوير لوت 
مي تواند در بخش بيابانگردي يا كويرگردي(اكو توريسم)از
مهمترين عوامل در جهت رسيدن به اهداف اقتصادي سازمان 
ايرانگردي و جهانگردي در برنامه سوم باشد. 
مستوفي افزود: نخستين مركز راهنمايان اكوتوريسم در رامسر
راه اندازي شده و اين سازمان آمادگي دارد تا مركز آموزش 
كوير گردي را در كرمان نيز داير كند.]]>
</TEXT>
</DOC>
<DOC>
<DOCID>HAM2-781025-052</DOCID>
<DOCNO>HAM2-781025-052</DOCNO>
<ORIGINALFILE>/1378/781025/shari.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[توسط شعبه 604 مجتمع قضايي رسالت: حكم 
توقف عمليات تخريب پارك سرخه حصار صادر شد]]>
</TITLE>
<TEXT>
<IMAGE>/1378/781025/p1-1.jpg</IMAGE>
<![CDATA[
* بنابر ماده 690 قانون مجازات اسلامي تغيير كاربري و
هر گونه تخريب در پارك هاي ملي جرم است 
* در چند روز اخير 8 هكتار از فضاي سبز بوستان سرخه حصار
تخريب شده است 
* بوستان سرخه حصار با بيش از 150 سال قدمت يكي از
بوستان هاي با ارزش جهان است 
بعدازظهر پنج شنبه خبرگزاري جمهوري اسلامي ايران طي 
اطلاعيه اعلام كرد: حكم توقف عمليات تخريب پارك سرخه حصار
در شرق تهران صبح روز پنج شنبه در شعبه 604 مجتمع قضايي 
رسالت صادر شد. 
اين حكم براساس تبصره يك ماده 690 قانون مجازات اسلامي 
كه تغييركاربري و هرگونه تخريب را در پارك هاي ملي جرم 
مي داند، صادر شده است. 
در اين حكم كه توسط قاضي مجتمع قضايي رسالت صادر شده، 
به صراحت ازماموران انتظامي منطقه(منطقه پارك)خواسته 
شده تا در صورت لزوم نيروي موردنياز به منطقه اعزام و
از ادامه تخريب پارك جلوگيري كنند. 
در اين حكم خاطرنشان شده است كه با هرگونه تعلل در اجراي 
دستور، برخوردقانوني خواهد شد. 
به گفته كارشناسان سازمان حفاظت محيط زيست، از روز 21
دي ماه كه اعضاي شركت تعاوني مسكن وزارت كشاورزي باادعاي 
مالكيت زمين پارك سرخه حصار، به آن هجوم آوردند تا صدور
حكم يادشده، حدود هشت هكتار از فضاي سبزپارك تخريب شده 
است. 
پارك سرخه حصار قديمي ترين پارك ملي كشور است كه در شرق 
تهران واقع شده است. 
به گفته يك مقام مسئول در اداره كل محيط زيست استان 
تهران بعدازظهرپنج شنبه با حضور نيروي انتظامي تمامي 
ماشين آلات و تجهيزات مربوط به شركت تعاوني مسكن وزارت 
كشاورزي از پارك خارج شده اند.]]>
</TEXT>
</DOC>
<DOC>
<DOCID>HAM2-781025-053</DOCID>
<DOCNO>HAM2-781025-053</DOCNO>
<ORIGINALFILE>/1378/781025/shari.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ديدار رئيس كميسيون سياست خارجي مجلس 
آلمان با شهردار تهران]]>
</TITLE>
<TEXT>
<![CDATA[گروه شهري: رئيس كميسيون سياست خارجي مجلس آلمان با
مهندس مرتضي الويري شهردار تهران ديدار و گفت و گو كرد. 
به گزارش روابط عمومي و بين الملل شهرداري تهران مهندس 
الويري در اين ديدار با اشاره به تراكم بالاي جمعيت در
شهر تهران، اظهار داشت: هم اينك طرحهاي مختلفي در
زمينه هاي توسعه فضاي سبز، معماري و شهرسازي، ايجاد
مراكز تفريحي، احداث فضاهاي ورزشي و توسعه بزرگ راه ها و
آزادراهها از سوي شهرداري تهران در دست اجرا است و
مشاركت با شركتهاي خارجي به منظور اجراي اين طرحها در
دستور كار مديريت شهري شهر تهران قرار د ارد وي با
اعلام آمادگي در خصوص پذيرش سرمايه گذاري شركت هاي خارجي 
در طرحهاي فوق، خواستار سرمايه گذاري شركت هاي آلماني در
طرحهاي خدماتي و عمراني شهرداري تهران شد. 
شهردار تهران در پاسخ به آقاي كلوزه در خصوص مسائل و
مشكلات موجود شهر تهران به ويژه مسئله ترافيك و حمل و
نقل شهري و مشكل آلودگي هوا، اظهار داشت: سامان دادن به 
وضعيت حمل و نقل و ترافيك شهري و مبارزه با معضل آلودگي 
هوا از جمله برنامه هاي اساسي شهرداري تهران است كه 
راه اندازي شبكه مترو، توسعه ناوگان حمل و نقل عمومي، 
گازسوزكردن وسايط نقليه همگاني و آغاز عمليات اجرايي طرح 
جامع كاهش آلودگي هواي شهر تهران از جمله برنامه هاي 
پيش بيني شده در اين ارتباط مي باشد. 
بنابراين گزارش در اين ديدار سفير آلمان در كشورمان نيز
با اشاره به برگزاري كنفرانس شهرداران 21 شهر بزرگ جهان 
به منظور بررسي مسائل و مشكلات عمده كلان شهرهاي دنيا از
جمله مسئله محيط زيست و آلودگي هاي زيست محيطي و نيز
مسئله ترافيك و حمل و نقل شهري كه خردادماه سال آينده در
آلمان برگزار خواهد شد، رسما از شهردار تهران به منظور
شركت در اين اجلاس دعوت به عمل آورد.]]>
</TEXT>
</DOC>
<DOC>
<DOCID>HAM2-781025-054</DOCID>
<DOCNO>HAM2-781025-054</DOCNO>
<ORIGINALFILE>/1378/781025/shari.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[وزير بهداشت، درمان و آموزش پزشكي: رشته 
تخصصي پزشكي "هوا و فضا" دستيار پزشكي 
مي پذيرد]]>
</TITLE>
<TEXT>
<![CDATA[گروه شهري: وزير بهداشت درمان و آموزش پزشكي ديروز اعلام 
كرد: رشته تخصصي پزشكي هوا و فضا كه به تازگي در دانشگاه 
علوم پزشكي ارتش راه اندازي شده است، امسال از طريق 
آزمون دستيار پزشكي دانشجو مي پذيرد. 
دكتر محمد فرهادي در خصوص زمان ثبت نام و ويژگي هاي اين 
آزمون گفت: ثبت نام داوطلبان شركت در اين آزمون كه از
بيستم دي ماه آغاز شده تا پايان دي ماه امسال ادامه دارد. 
وي تاكيد كرد: در آزمون امسال اين امكان فراهم شده تا
افرادي كه در نظر دارند فقط سطح علمي خود را ارزيابي 
كنند، بتوانند در اين آزمون شركت كنند. 
وزير بهداشت افزود: در دفترچه آزمون امسال نيز برخلاف 
سالهاي گذشته نيازهاي تخصصي پزشكي 91 شهر در 17 استان به 
عنوان مناطق محروم كشور مشخص شده كه داوطلبان مي توانند
با توجه به شرايط و سهميه ذكر شده رشته هاي مورد نظر خود
را انتخاب كنند. دكتر فرهادي درج ضوابط و مقررات مربوط به 
نقص عضو مربوط به حرفه پزشكي را از جمله مواردي ذكر كرد
كه بايد داوطلبان خود نسبت به آن كاملا" دقت كنند. 
وي همچنين اضافه شدن 50 درصد به ظرفيت پذيرش براي 
نيروهاي مسلح را از ديگر ويژگيهاي بيست وهفتمين دوره 
دستياري پزشكي اعلام كرد. 
وزير بهداشت با اشاره به اينكه پيش بيني شده حدود 15
هزار داوطلبدر آزمون اسفندماه پذيرش دستياري شركت كنند، 
اظهار داشت: از اين تعداد حدود 5 تا 6 هزار نفر بصورت 
آزمايشي و فقط براي ارزيابي توان علمي خود شركت خواهند
كرد. 
وي در مورد راه اندازي رشته هاي جديد در دستياري پزشكي 
گفت: در نظر داريم با توجه به نياز كشور در رشته تخصصي 
پزشكي" طب اورژانس "نيز براي سال آينده دستيار بپذيريم. 
آزمون دستياري پزشكي در پنجم اسفندماه برگزار مي شود و
داوطلبان مي توانند از بين 24 رشته تخصصي پزشكي پنج رشته 
را انتخاب كنند.]]>
</TEXT>
</DOC>
<DOC>
<DOCID>HAM2-781025-055</DOCID>
<DOCNO>HAM2-781025-055</DOCNO>
<ORIGINALFILE>/1378/781025/shrst.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[رئيس سازمان جهانگردي مازندران: تحميل 
هزينه هاي سنگين به گردشگران برخلاف سياست 
توسعه گردشگري است]]>
</TITLE>
<TEXT>
<![CDATA[گروه شهرستانها: در حالي كه تنها سه درصد از مسافراني كه 
به مازندران سفر مي كنند در هتلها اقامت مي گزينند، 
خانه هاي اجاره اي نوار ساحلي 33 درصد از مسافران را جذب
مي كنند و در بابلسر، صاحبان اين خانه ها در شش ماهه اول 
سال 5 برابر هتلداران درآمد دارند. 
به گزارش خبرنگار همشهري از ساري رئيس سازمان ايرانگردي 
و جهانگردي مازندران در جمع هتلداران و مديران مراكز
مسافرتي استان افزود: اگر مثلث توانمند مردم، دولت و
رسانه ها در استان به خوبي در افزايش فرهنگ گردشگري 
بكوشند به صورتي كه دولت بستر مناسبي براي توسعه اين 
صنعت آماده كند و رسانه ها رابطه اي نزديك بين دولت و
مردم برقرار كنند، مشكلات گردشگري به سهولت برطرف مي شود. 
مهندس اسحاقي با اشاره به ايجاد فضاي امن پس از دوم 
خرداد در ايران و استقبال مردم كشورهاي مختلف از جمله 
كشورهاي عربي براي مسافرت به ايران و بخصوص مازندران 
افزود: آموزش هتلداران و مسئولان مراكز مسافرتي و
كاركنان رستورانهاي بين راهي از جمله اقدامات اوليه براي 
توسعه صنعت گردشگري است و در مرحله نخست انجام اين كار، 
با اختصاص اعتبار لازم از محل تبصره سه رستورانهاي جاده 
هراز دچار تغييرات قابل ملاحظه اي شده اند و از تشكل هاي 
صنفي مربوط به اين رستورانها خواسته شده است ترتيبي 
بدهند تا تمامي اين رستورانها از ابتداي سال 79 وضعيت 
خود را با استانداردهاي مورد قبول سازمان ايرانگردي 
هماهنگ كنند و چنانچه واحدهاي پذيرايي خود را با اين 
استانداردها تطبيق ندهند، از فعاليتشان جلوگيري خواهد شد. 
مشاور استاندار مازندران همچنين با اشاره به ضرورت 
آينده نگري و كسب سود معقول افزود: بعضي از مردم و كسبه 
مازندران مي خواهند در يك فصل از سال نهايت سود را ببرند
و در ايام نوروز و تعطيلات تابستان با گرانفروشي، هزينه 
اقتصادي سنگيني را به مسافران تحميل مي كنند و چنانچه به 
امكانات بالقوه مازندران از ديدگاه توسعه گردشگري نگاه 
شود، مسئولان نيز براي هموار ساختن راه رشد اين صنعت 
زمينه هاي لازم را فراهم خواهند كرد. 
رئيس سازمان ايرانگردي و جهانگردي مازندران با تاكيد بر
اهميت و نقش سازمان ميراث فرهنگي در رشد صنعت گردشگري 
گفت: در گذشته سازمان ميراث فرهنگي استان توفيق چنداني 
در جذب اعتبار لازم از سهم ملي را نداشت اما با تشكيل 
كميسيون احياء ميراث فرهنگي، امسال براي طرح توسعه 
عباس آباد از اين محل تاكنون هشتصد ميليون ريال هزينه 
شده و به منظور جذب سرمايه گذاران براي احداث مجتمع هاي 
تفريحي، چهل هكتار از اراضي طرزآباد ساري آماده واگذاري 
به بخش خصوصي است.]]>
</TEXT>
</DOC>
<DOC>
<DOCID>HAM2-781025-056</DOCID>
<DOCNO>HAM2-781025-056</DOCNO>
<ORIGINALFILE>/1378/781025/shrst.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[استاندار بوشهر: تكميل طرح فاضلاب بوشهر
اين شهر را از بحران خارج مي كند]]>
</TITLE>
<TEXT>
<![CDATA[گروه شهرستانها: استاندار بوشهر گفت: وضعيت شهر بوشهر از
نظر مشكل فاضلاب بحراني است و لازم است بر اساس يك 
برنامه مدون و برمبناي تعريف براي مناطق بحراني 
برنامه ريزي و اجرا شود. 
به گزارش خبرنگار همشهري مهندس سينكي كه در جلسه پيگيري 
اجراي طرح فاضلاب بوشهر سخن مي گفت با انتقاد شديد از
نحوه نظارت بر اجراي طرح افزود: با استفاده از تجربه 
گذشته و با نگاه به آينده نبايد اجازه دهيم كه مشكلات 
روبه جلو حركت كند و به حداقل رساندن اين مسائل و مشكلات 
ضروري است، بنابر اين مسئولين امر مي بايست با جديت 
بيشتر اين طرح را دنبال و به نتيجه لازم برسانند. 
وي نقش كارشناسي اين طرح را بسيار مهم و اساسي توصيف كرد
و يادآور شد: بدون تكيه بر يك بحث جدي و كارشناسي 
نمي توان اين گونه طرحها را اجرا كرد. 
طرح فاضلاب شهر بوشهر كه در سال 71 همزمان با سفر آقاي 
هاشمي رفسنجاني با اعتبار اوليه بالغ بر 5 ميليارد ريال 
آغاز شده نتيجه مطلوبي نداشته و با تغيير مديريت هاي 
پي درپي به رغم هزينه هاي زياد اين كار به نتيجه نرسيده 
است. 
به گفته كارشناس شركت آب و فاضلاب بوشهر تاكنون بيش از
50 درصد طرح در سطح شهر بوشهر انجام شده و عقبافتادن 
طرح از برنامه تدوين شده به علت مشكلات مالي بوده است. 
مهندس يوسفي افزود: اعتبار كلي پيش بيني شده براي 
بهره برداري از فاضلاب شهر بوشهر 8 ميليارد و 600 ميليون 
تومان بوده كه تاكنون بيش از 3 ميليارد تومان آن هزينه 
شده ولي متاسفانه با سپري شدن برنامه اول و دوم توسعه به 
علت مشكلات بودجه اي اين طرح كه يكي از مشكلات اساسي 
بندر بوشهر است همچنان ناتمام مانده است.]]>
</TEXT>
</DOC>
<DOC>
<DOCID>HAM2-781025-057</DOCID>
<DOCNO>HAM2-781025-057</DOCNO>
<ORIGINALFILE>/1378/781025/shrst.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[احداث بازارچه هاي مطبوعات در چهارمحال و
بختياري يك ضرورت است]]>
</TITLE>
<TEXT>
<![CDATA[گروه شهرستانها: خانه مطبوعات استان چهارمحال و بختياري 
از استانداري و شهرداريهاي استان خواست نسبت به ايجاد
بازارچه مطبوعات در شهرهاي استان همت گمارند. 
به گزارش خبرنگار همشهري از شهر كرد، رئيس هيات مديره 
خانه مطبوعات استان گفت: با توجه به اهميت و نقش توسعه 
فرهنگي، خصوصا" توسعه فرهنگ مطالعه مطبوعات در
زمينه سازي توسعه همه جانبه، لازم است، دست اندركاران و
مسئولان در جهت ارتقاي سطح مطالعه مردم گامهاي موءثرتري 
بردارند. 
وي افزود: در حالي كه شهرداري با ايجاد بازار روز در جهت 
ساماندهي و رفع نارسايي هاي فروشندگان دوره گرد و
سدكننده معابر اقدام مي كند، برخورد كاسبكارانه براي 
صدور مجوز يك دكه مطبوعاتي درست نيست. 
رئيس خانه مطبوعات استان تاكيد كرد: مسئولان و
دست اندركاران شهري بايد نقطه نظرات خود را نسبت به 
مطبوعات تغيير دهند و باور كنند، همانگونه كه مردم به 
مواد خوراكي احتياج دارند، به دريافت اطلاعات از طريق 
مطبوعات نيز نيازمندند.]]>
</TEXT>
</DOC>
<DOC>
<DOCID>HAM2-781025-058</DOCID>
<DOCNO>HAM2-781025-058</DOCNO>
<ORIGINALFILE>/1378/781025/shrst.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[پل قديم دزفول]]>
</TITLE>
<TEXT>
<IMAGE>/1378/781025/p8-1.jpg</IMAGE>
<![CDATA[
پل قديم دزفول كه بر روي رودخانه دز ساخته شده و ارتباط
دو سوي شرق و غربدزفول را برقرار مي كند، يكي 
ازقديمي ترين پل هاي جهان است و بامعماري زيباي خود از
جاذبه هاي ديدني اين شهر باستاني محسوب مي شود. پل قديمي 
دزفول داراي 14 دهانه است و 12 طاق نما در آن به كار
رفته اما آنچه كه باعث شده است اين پل قديمي همچنان محل 
عبور عابرين و وسايل نقليه باشد مرمت هايي است كه در
دوران عضدالدوله ديلمي - صفويه - قاجاريه و اوايل دوران 
پهلوي روي آن انجام گرفته است، در اطراف پل نيز
آسيابهاي آبي قديمي به چشم مي خورند كه به زيبايي پل 
افزوده و از آثار تاريخي شهر دزفول به شمار مي آيند. اما
با توجه به كمبود پل در دزفول، تردد شهروندان و وسايل 
نقليه به غرب و شرق شهر از روي اين پل وترافيك سنگين روي 
آن، جا دارد كه مسئولين چاره انديشي كنند و قبل از تخريب
و وارد آمدن خطرات جاني و مالي در مجاورت اين پل پلي 
ديگر احداث كنند. 
دزفول- خبرنگار همشهري]]>
</TEXT>
</DOC>
<DOC>
<DOCID>HAM2-781025-059</DOCID>
<DOCNO>HAM2-781025-059</DOCNO>
<ORIGINALFILE>/1378/781025/shrst.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ميزان آلودگي زاينده رود اندازه گيري 
مي شود]]>
</TITLE>
<TEXT>
<![CDATA[گروه شهرستانها: ميزان آلودگي زاينده رود توسط بيست 
ايستگاه در طول مسير اندازه گيري مي شود. به گزارش 
خبرنگار همشهري، مدير كل حفاظت محيط زيست استان اصفهان 
در جلسه كميته حفاظت از منابع آب استان، عمده عوامل 
آلوده كننده زاينده رود را ورود فاضلاب شهري و واحدهاي 
صنعتي به آن و همچنين كاهش آب اين رودخانه بر اثر
خشكسالي ذكر كرد. 
كهنموئي با اشاره به آلوده شدن آبهاي زيرزميني بر اثر
نشت فاضلاب از شبكه هاي فاضلاب شهري افزود: مواد شيميايي، 
كودها و سموم مصرفي كشاورزي از ديگر خطراتي است كه حيات 
زاينده رود را تهديد مي كند. 
در جلسه كميته حفاظت از منابع آب استان اصفهان بر عدم 
صدور مجوز براي ايجاد حوضچه هاي پرورش ماهي در بالا دست 
زاينده رود و ايجاد اين حوضچه ها در انشعابات فرعي اين 
رودخانه و پس آبهاي مورد مصرف كشاورزي تاكيد شد. 
همچنين مقرر شد اسناد و مدارك خطوط انتقال آب در اختيار
شركت آب و فاضلاب قرار گيرد و نسبت به آزادسازي حريم 
چاهها و خطوط انتقال آب از سوي دستگاههاي مربوطه اقدام 
شود. 
كوتاه از سراسر كشور
تشكيل شوراي مركزي خانه مطبوعات در آذربايجان غربي 
اروميه- خبرنگار همشهري: براي حفظ حقوق قانوني و امنيت 
شغلي تلاشگران عرصه مطبوعات و همچنين دفاع از جايگاه 
رسانه هاي نوشتاري در استان آذربايجان غربي شوراي مركزي 
خانه مطبوعات در شهرستان اروميه تشكيل و كار خود را آغاز
كرد در جلسه اي كه با حضور مديركل اداره فرهنگ و ارشاد
اسلامي و جمعي از دست اندركاران مطبوعات آذربايجان غربي 
تشكيل شد، اعضاي اصلي و علي البدل شوراي مركزي 
خانه مطبوعات استان با اكثريت آرا انتخاب شدند. 
گشايش بخش اطلاع رساني مركز تحقيقات 
در چهارمحال و بختياري 
شهركرد- خبرنگار همشهري: بخش اطلاع رساني مركز تحقيقات 
جهاد سازندگي چهارمحال و بختياري با بيش از يكهزار و
دويست عنوان كتاب تخصصي و بيش از 40 عنوان نشريه علمي 
آغاز به كار كرد به گفته رئيس مركز تحقيقات جهاد استان، 
اين تعداد كتاب در زمينه هاي كشاورزي، شيلات، منابع 
طبيعي و علوم دام گردآوري شده و بخش كاوش اين مركز نيز
با مجهز بودن به بانكهاي اطلاعاتي در كليه زمينه هاي 
علمي، آماده ارائه خدمات به دانش پژوهان و دانشگاهيان 
استان است. 
نارضايتي از كيفيت آموزش در دانشگاه پيام نور ايلام 
ايلام- خبرنگار همشهري: دانشجويان دانشگاه پيام نور
مركز ايلام با ارسال نامه اي به رئيس دانشگاه پيام نور
كشور، نارضايتي خود را از كيفيت و كميت آموزش از راه دور
در اين دانشگاه اعلام كردند در اين نامه دانشجويان 
خواستار حذف دروس پيش نياز، افزايش تعداد واحدهاي ارائه 
شده در هر ترم و تنوع واحدها، آزادي و اختيار انتخاب
واحد به تناسب نياز و ارائه واحدهاي ترم تابستاني در
مركز ايلام شده و يادآور شده اند: لازم است در روند
افزايش شهريه ها ثبات و نظم متعارفي در حد استطاعت مالي 
مراكز درنظر گرفته شود. 
ساخت تصفيه خانه آب آشاميدني در بيله سوار مغان 
اردبيل- خبرنگار همشهري: كلنگ احداث تصفيه خانه آب
آشاميدني بيله سوار مغان شامل احداث يك منبع 2500
مترمكعبي و 27 كيلومتر لوله گذاري به زمين زده شد. براي 
راه اندازي اين تصفيه خانه كه توان تصفيه 180 ليتر آب در
ثانيه را خواهد داشت، 5 ميليارد ريال اعتبار از سوي امور
آب استان اردبيل هزينه خواهد شد. 
18 هزار كودك بازمانده از تحصيل در اردبيل 
اردبيل- خبرنگار همشهري: مديركل نهضت سوادآموزي استان 
اردبيل از وجود بيش از 18 هزار كودك بازمانده از تحصيل 
در استان خبر داد و گفت: اين تعداد به دلايل مختلف 
اقتصادي و فرهنگي از پوشش نهادهاي آموزشي استان محروم 
مانده اند. نجفي نرخ باسوادي در استان اردبيل را 3/73
درصد و پائينتر از ميانگين باسوادي در كشور اعلام كرد و
يادآور شد115 هزار نفر از جمعيت زير 40 سال استان 
بيسواد و 206 هزار نفر نيز كم سواد هستند. 
گشايش مركز شبانه روزي كودكان در سراوان 
سراوان- خبرنگار همشهري: رئيس اداره بهزيستي سراوان گفت: 
به منظور كوچك سازي مراكز شبانه روزي و كاهش مشكلات 
مراكز بزرگ، اولين مركز شبانه روزي اداره بهزيستي سراوان 
با ظرفيت نگهداري 12 كودك بي سرپرست راه اندازي شد. وي 
افزود: در اين مركز كودكان 12 تا 16 ساله بي سرپرست 
به طور شبانه روزي نگهداري و خدمات مختلف فرهنگي، 
اجتماعي و آموزشي به آنها ارائه مي شود.]]>
</TEXT>
</DOC>
<DOC>
<DOCID>HAM2-781025-060</DOCID>
<DOCNO>HAM2-781025-060</DOCNO>
<ORIGINALFILE>/1378/781025/siasi.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[در بيانيه وزارت كشور نتايج نهايي بررسي 
صلاحيت داوطلبان نمايندگي مجلس اعلام شد]]>
</TITLE>
<TEXT>
<![CDATA[* براساس بيانيه وزارت كشورصلاحيت 758 تن رد شد كه 
9 تن از آنان نماينده كنوني مجلس شوراي اسلامي هستند
* كساني كه به رد صلاحيت خود اعتراض دارند تا هشتم بهمن 
فرصت دارند به شوراي نگهبان مراجعه كنند
گروه سياسي: وزارت كشور ديروز با انتشار بيانيه اي 
تازه ترين تحولات مربوط به بررسي صلاحيت داوطلبان 
نمايندگي مجلس ششم را اعلام كرد. 
براساس بيانيه واحد اطلاع رساني و تبليغات ستاد انتخابات 
كشور، تاكنون 758 نفر داوطلب توسط هياتهاي نظارت، در
سراسر كشور، ردصلاحيت شدند كه از اين تعداد 9 نفر از
نمايندگان كنوني مجلس شوراي اسلامي هستند. 
بنابراين گزارش، از مجموع 758 داوطلب ردصلاحيت شده، 402
نفر در مرحله اول بررسي صلاحيت ها، از سوي هياتهاي 
اجرايي واجدشرايط قانوني شناخته شده بودند كه در مرحله 
بعد توسط هياتهاي نظارت، ردصلاحيت شدند. 
بيشترين تعداد ردصلاحيت شدگان مربوط به بند 3 ماده 30 و
بند 1 و 5 از ماده 28 مي باشد. كه به ترتيب 195، 181 و
109 نفر از داوطلبان ردصلاحيت شده را شامل شده است. 
برپايه اين گزارش، بخشي از مواد فوق الذكر كه 485 نفر
براساس آن ردصلاحيت شده اند شامل اعتقاد و التزام عملي 
به اسلام و نظام مقدس جمهوري اسلامي ايران و همچنين 
وابستگان تشكيلاتي و هواداران احزاب، سازمانها و
گروههايي كه غيرقانوني بودن آنها از طرف مقامات صالحه 
اعلام شده است، مي باشد. 
بيانيه واحد اطلاع رساني و تبليغات ستاد انتخابات كشور
مي افزايد: استان تهران با 162 داوطلب بيشترين و
استانهاي بوشهر، كهكيلويه و بويراحمد و يزد هر كدام با 3
نفر داوطلب ردصلاحيت شده، كمترين تعداد را داشته است. 
طبق قانون انتخابات داوطلباني كه توسط هيات نظارت 
ردصلاحيت شده اند از 18 دي ماه كه پايان رسمي زمان بررسي 
صلاحيت ها بوده است 20 روز مهلت دارند كه اگر به 
ردصلاحيت خود اعتراض دارند به شوراي نگهبان مراجعه كنند.]]>
</TEXT>
</DOC>
<DOC>
<DOCID>HAM2-781025-061</DOCID>
<DOCNO>HAM2-781025-061</DOCNO>
<ORIGINALFILE>/1378/781025/siasi.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[در ديدار اعضاي مجلس خبرگان رهبري 
تاكيد مقام معظم رهبري بر پاسخگويي به شبهات 
ذهني جوانان توسط متفكران و مبلغان اسلامي]]>
</TITLE>
<TEXT>
<IMAGE>/1378/781025/p1-top.jpg</IMAGE>
<![CDATA[
بزرگان دين اسلام در دفاع از حقوق مردم و حقيقت اسلام در
ادوار مختلف به گونه اي مشي كرده اند كه اعتماد و
اطمينان عميق مردم را در پي داشته است 
تهران- خبرگزاري جمهوري اسلامي: حضرت آيت الله خامنه اي 
رهبر معظم انقلاب اسلامي روز پنج شنبه در ديداراعضاي 
مجلس خبرگان رهبري با ايشان، ضمن سخناني از بي عملي و
دلبستگي به دنيا به عنوان دو آفت بزرگ و خطرناك براي 
خواص امت ياد كردند و پاسخگويي به شبهات ذهني جوانان با
بيان صحيح، منطقي و متقن را لازمه مجاهدت متفكران و
مبلغان اسلامي دانستند. 
مقام معظم رهبري، اعتماد و اطمينان عميق مردم به علماي 
دين را محصول تلاش مخلصانه علما در طول دورانهاي مختلف 
برشمردند و فرمودند: بزرگان دين اسلام در دفاع از حقوق 
مردم و حقيقت اسلام در ادوار مختلف به گونه اي مشي 
كرده اند كه اعتماد و اطمينان عميق مردم را در پي داشته 
است و اين مهم، چيزي نيست كه كسي بتواند به راحتي آن را
از بين ببرد. 
حضرت آيت الله خامنه اي به اقداماتي كه در طول ساليان 
متمادي عليه مقدسات ديني و باورها و عقايد مردم و نيز
عليه علماي اسلامي صورت گرفته است اشاره كردند و فرمودند: 
دشمنان اسلام همواره و از روشهاي گوناگون تبليغي و
شيوه هاي كارشناسي شده در سرويسهاي جاسوسي و امنيتي خود
استفاده كرده اند تا كارشناسان و ارزشهاي ديني را از چشم 
مردم بيندازند، اما باكمك الهي و تلاش صادقانه و مخلصانه 
بزرگان دين، نتيجه تلاشهاي دشمن به عكس شد و ايمان مردم 
و بخصوص نسل جوان به علما، روز به روز افزايش پيدا كردو
با حضور شخصيت كم نظيري مانند امام بزرگوار(رض)معجزه 
الهي تحقق يافت و با وجود تلاشهاي متمركز دشمن، نظام 
اسلامي و حاكميت دين خدا در ايران به منصه ظهور رسيد. 
رهبر معظم انقلاب اسلامي ايجاد حكومت اسلامي در ايران را
ثمره تحقق وعده الهي و در نتيجه حضور نيروهاي مومن و
مخلص در صحنه عمل دانستند و فرمودند: پيروزي و غلبه 
مومنان و مخلصان بر دشمن، يك حكم قاطع الهي و سنت 
جاريه حق تعالي است كه درصحنه عمل و حضور جندالله 
درميدان مبارزه با دشمن تحقق مي يابد، بنا براين نصرت 
خدا بدون ترديد نصيب كساني است كه درصحنه عمل، دين خدا را
ياري مي دهند و به مقابله هوشمندانه با دشمن برمي خيزند. 
رهبر معظم انقلاب اسلامي انكار واقعيات و حقايق جامعه 
اسلامي را يكي ازروشهاي دشمن براي وانمود كردن عدم 
كارايي دين دانستند و فرمودند: مبلغين خارجي و ايادي 
آنهاراهپيمايي عظيم مردم در روز جهاني قدس را
ناديده گرفتند و در قبال آن سكوت كردند و اين روش هميشگي 
آنها از آغاز انقلاباسلامي تاكنون بوده است. 
مقام معظم رهبري، بي عملي را يك آفت خطرناك توصيف كردند
و فرمودند: عمل، نور است و نورانيت ايجاد مي كند و قواي 
موجود انسان در حال ركود، درظلمت بسر مي برند، بنابراين 
هر گونه عملي كه تلاش در راه خدا محسوب شود، بايد انجام 
بگيرد و اكنون كه در ميدان نظامي، با دشمن مواجه نيستيم، 
عمل فكري و تبيين با استفاده از روشها و شيوه هاي هنري و
سنتي امري لازم و ضروري است زيرا عمل فكري يك كار مبنايي 
است و بايد نسبت به آن اهتمام شود. 
حضرت آيت الله خامنه اي توجه خواص را به اهميت پرهيز از
دلبستگي به دنيا و زخارف آن جلب كردند و فرمودند: 
برخوردار بودن از زندگي راحت واحترام اين و آن، خطر
بسيار بزرگي است كه ممكن است انسان را دچار غفلت كند و
خواص مردم بايد از اين آفت تهديدكننده كه گام به گام 
انسان را به ورطه نابودي مي كشاند، پرهيز كنند. 
رهبر معظم انقلاب اسلامي حل بسياري از مشكلات ناشي از
حاكميت طولاني طواغيت بركشور در طول سالهاي پيش از
پيروزي انقلاب اسلامي را خاطرنشان كردند و فرمودند: با
استقرار حكومت اسلامي در ايران بسياري از معضلات ومشكلات 
زندگي مردم و پديده هاي زشت ناشي از حكومت طواغيت، از
بين رفته است و بايد هر چه بيشتر و بهتر تلاش كنيم تا
مشكلات جاري بخصوص در زمينه هاي اقتصادي و نيز معضلات 
اخلاقي و فكري مردم برطرف شود. 
مقام معظم رهبري بر نقش علماي اسلام در زمينه تحكيم 
مباني حكومت ديني تاكيد كردند و فرمودند: امروز بايد با
شبهات ذهني جوانان برخوردي متفكرانه و كارشناسانه بشود، 
زيرا دشمن در صددشبهه پراكني است و در نقطه مقابل 
براي مجاهدت عليه دشمن لازم است، كارشناسان دين و مبلغان 
اسلامي بابيان صحيح و منطق درست و محكم به تشريح افكار
اسلامي و تبيين مواضع اسلامي بپردازند و اين كار را به 
عنوان وظيفه اي بسيار مهم و خطير در نظر بگيرند. حضرت 
آيت الله خامنه اي در پايان سخنانشان با بيان اهميت 
بزرگداشت نام و ياد امام خميني(رض)در سطح جهان، اظهار
اميدواري كردند كه درسايه اهتزاز پرچم پرافتخار امام 
خميني در سطح جهان، قرن آينده ميلادي به قرن امام تبديل 
شود. برپايه همين گزارش پيش از سخنان مقام معظم رهبري، 
آيت الله مشكيني رئيس مجلس خبرگان رهبري طي سخنان كوتاهي 
از حكومت بربشر به عنوان يك امرالهي ياد كرد و با استناد
به آيات الهي و روايات تصريح كرد كه خداوندمتعال متكفل 
حكومت بر انسانهاست و تعيين حاكم و ولي نيز بايد بر
طبق اراده و خواست خداوند انجام شود. 
آيت الله اميني سخنگوي مجلس خبرگان نيز دراين ديدار
گزارشي از نشست سه روزه مجلس خبرگان كه در شهر قم تشكيل 
شد، ارائه كرد.]]>
</TEXT>
</DOC>
<DOC>
<DOCID>HAM2-781025-062</DOCID>
<DOCNO>HAM2-781025-062</DOCNO>
<ORIGINALFILE>/1378/781025/siasi.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[از حرم امام خميني(ره)و مجلس شوراي 
اسلامي پيكرهاي پاك 114 شهيد دفاع مقدس 
امروز و فردا تشييع مي شود]]>
</TITLE>
<TEXT>
<![CDATA[مراسم امروز از حرم امام خميني(ره)وفردا از برابر
مجلس شوراي اسلامي آغاز مي شود
سازمان حفظ و نشر آثار و ارزشهاي دفاع مقدس سپاه 
پاسداران انقلاب اسلامي روز پنجشنبه در اطلاعيه اي اعلام 
كرد: پيكر مطهر 114شهيد كاروان ميثاق با ولايت از ساعت 
پنج بعدازظهر روز شنبه(25 دي ماه)در حرم حضرت امام(ره)
تشييع مي شوند. 
اين اطلاعيه مي افزايد: پيكر اين شهيدان ساعت هشت صبح 
ديروز يكشنبه 26 دي ماه نيز در مقابل مجلس شوراي اسلامي 
تشييع مي شوند. 
سازمان حفظ و نشر آثار و ارزشهاي دفاع مقدس از امت 
شهيدپرور دعوت كرد تا در مراسم تشييع پيكر اين شهيدان 
شركت كنند. 
بنياد شهيد انقلاب اسلامي نيز روز پنج شنبه با انتشار
اطلاعيه اي از مردم براي شركت در مراسم تشييع پيكر شهداي 
يادشده از حرم حضرت امام(ره)و مجلس شوراي اسلامي دعوت 
كرد. 
بنياد شهيد خاطرنشان كرد كه در اين مراسم مداحان اهل 
بيت(ع)غلام كويتي پور و مرتضي طاهري مشتاقان كوي فرهنگ 
شهيد و شهادت را به فيض مي رسانند.]]>
</TEXT>
</DOC>
<DOC>
<DOCID>HAM2-781025-063</DOCID>
<DOCNO>HAM2-781025-063</DOCNO>
<ORIGINALFILE>/1378/781025/siasi.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[آيت الله طاهري خرم آبادي در نمازجمعه 
تهران: داوطلبان نمايندگي به مردم وعده هاي 
كاذب ندهند]]>
</TITLE>
<TEXT>
<![CDATA[مجلس خبرگان عهده دار وظيفه مهم تعيين رهبري در
مواقع لازم است از اين رو در راس نظام قرار دارد
تهران- خبرگزاري جمهوري اسلامي: آيت الله طاهري خرم 
آبادي، امام جمعه موقت تهران از تمامي نامزدهاي نمايندگي 
خواست در تبليغات خود، جنبه هاي مثبت را مطرح كنند و از
طرح نقاط منفي و سخناني كه به تفرقه مي انجامد، بپرهيزند. 
وي در خطبه دوم نماز جمعه تهران در عين حال توصيه كردكه 
در طرح نكات مثبت نيز بايد از افراط وتفريط خودداري شود. 
عضو مجلس خبرگان رهبري كدورتها، تفرقه و نفاق را
مهلك ترين مساله براي جامعه و مايه فروپاشي آن عنوان كرد
و گفت: نبايد در تبليغات انتخاباتي، ديگران رانفي كرد، 
بدگويي كردو يا به ديگران تهمت زد. آيت الله طاهري 
خرم آبادي به تمامي نامزدهاي نمايندگي مجلس توصيه كردكه 
با طرح مشكلات و بيان تلويحي اين نكته كه آنها مي توانند
تمامي مشكلات راحل كنند، در مردم توقع بيجا و كاذب ايجاد
نكنند و براي خود، دولت ومجلس مشكل بوجود نياورند. عضو
شوراي نگهبان از مسئولين وزارت كشور، هياتهاي اجرايي و
هياتهاي نظارت شوراي نگهبان كه تاكنون در برگزاري مقدمات 
انتخابات انجام وظيفه كرده اند، قدرداني و سپاسگزاري كرد
و گفت: ما هيچ وقت نمي گوييم كه يك ارگان، اشتباه 
نمي كند. اشتباه ممكن است اما سمت و سوي فعاليت 
هياتهاي اجرايي و نظارت، عمل به قانون بوده است. وي 
اظهار داشت: افرادي كه در اين مقطع و توسط هياتهاي نظارت 
شوراي نگهبان صلاحيتشان رد شده است، وقت براي اعتراض 
دارند. امام جمعه موقت تهران در بخش ديگري ازخطبه دوم، 
به برگزاري اجلاس سالانه مجلس خبرگان اشاره كرد و گفت: 
مشروعيت نظام ما، به مساله رهبري ووجود ولي فقيه است. وي 
اظهار اميدواري كرد كه مجلس خبرگان بتواند رهنمودها و
توصيه هاي رهبر انقلاب مبني بر بيان حكومت ديني و پاسخ 
به شبهات را عمل و رعايت كند.]]>
</TEXT>
</DOC>
<DOC>
<DOCID>HAM2-781025-064</DOCID>
<DOCNO>HAM2-781025-064</DOCNO>
<ORIGINALFILE>/1378/781025/siasi.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[با تاكيد بر ضرورت تدبير و مصلحت انديشي 
هاشمي رفسنجاني: پرهيز از افراط و تفريط
لازمه مديريت اصولي و منطقي است]]>
</TITLE>
<TEXT>
<![CDATA[با احياي سازندگي و توجه به نيازهاي زندگي مردم و
اقتصاد جامعه از طريق توليد ثروت و تامين نيازهاي مردم 
مي توان جاذبه هاي بيشتري در نزديك تركردن جامعه به نظام 
ايجاد كرد
گروه سياسي: آيت الله هاشمي رفسنجاني رئيس مجمع تشخيص 
مصلحت نظام پنجشنبه شب در ديدار با اعضاي مجلس خبرگان 
رهبري بر ضرورت مصلحت انديشي و تدبير براي ايجاد وفاق 
ملي تاكيد كرد. 
نايبرئيس مجلس خبرگان گفت: ما هرگز از احكام مسلم قرآن 
و اسلام نمي گذريم اما در محدوده اعمال سليقه ها، 
مصلحت انديشي و تدبير را ضروري مي دانيم و معتقديم در
جهت منافع اسلام و نظام، كلان نگري اصل مهمي است. رئيس 
مجمع تشخيص مصلحت نظام رعايت اعتدال و پرهيز از افراط و
تفريط را لازمه مديريت اصولي و منطقي دانست و گفت: با
احياي سازندگي و توجه به نيازهاي زندگي مردم و اقتصاد
جامعه از طريق توليد ثروت و تامين نيازهاي مردم مي توان 
جاذبه هاي بيشتري در نزديك تركردن جامعه به نظام ايجاد
كرد. 
رئيس مجمع تشخيص مصلحت نظام تاكيد كرد: بايد با توجه به 
واقعيت ها و حذف پيرايه ها و دقت در اجراي اصول و معارف 
قرآن و اسلام در جهت ايجاد و تقويت وفاق ملي گام برداريم. 
براساس اين گزارش در اين ديدار كه آيت الله مشكيني رئيس 
مجلس خبرگان هم حضور داشت تعدادي از اعضاي مجلس خبرگان 
ديدگاهها و نظرات خود را در باره مسائل كشور بيان كردند. 
برخي از اعضاي خبرگان با اشاره به دستاوردهاي دوران 
سازندگي و تاكيد بر ضرورت ادامه آن خاطرنشان كردند: 
همانطور كه رئيس جمهور محترم در ديدار با اعضاي خبرگان 
گفت، اگر اقدامهاي اساسي 8 سال سازندگي دوران رياست 
جمهوري آقاي هاشمي رفسنجاني نبود امروز كشور با بحرانهاي 
شديد روبرو مي شد و اگر شرايط پس از دوران جنگ تحميلي با
آن حجم ويراني و فقدان توليد و سرمايه گذاري اساسي و
زيربنايي امروز در كشور حاكم بود، مشكلات غيرقابل تحمل 
مي شد و برنامه ريزيهاي كنوني براي تقويت بنيان اقتصادي 
بدون بسترسازي گذشته امكان پذير نبود.]]>
</TEXT>
</DOC>
<DOC>
<DOCID>HAM2-781025-065</DOCID>
<DOCNO>HAM2-781025-065</DOCNO>
<ORIGINALFILE>/1378/781025/siasi.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس جمهوري در ديدار با اعضاي مجلس 
خبرگان جامعه نيازمند پرهيز از افراط و
تفريط است]]>
</TITLE>
<TEXT>
<![CDATA[اگر تلاش هاي قبلي(زمان هاشمي رفسنجاني)نبود، براي 
رفع نيازها و مواجهه با بحران نفتي با مشكل رو به رو
مي شديم
تهران- خبرگزاري جمهوري اسلامي: جامعه ما نيازمند و فاق 
ملي و نيازمند پرهيز از افراط و تفريط و به رسميت شناختن 
اختلافها و مبنا قراردادن قانون اساسي است. 
سيدمحمد خاتمي رئيس جمهوري در ديدار با اعضاي مجلس 
خبرگان با بيان اهميت پايگاه و جايگاه اين مجلس در نظام 
و نقش و تاثير علماي اسلام در سرنوشت دين و دنياي مردم 
گفت: تشكيلات مجلس خبرگان مهم و شرعي و در عين حال منطقي 
و عقلايي است. 
آقاي خاتمي اعضاي مجلس خبرگان را منتخب مردم و
انتخابكننده و ناظربر رهبري دانست و بر آگاه سازي مردم 
و جامعه نسبت به نقش و پايگاه اين مجلس تاكيد كرد. 
وي با اشاره به جايگاه حكومت ديني و نظام اسلامي در
جهان امروز به سابقه حكومت ديني در جهان اشاره كرد و گفت: 
دين وقتي وارد عرصه اجتماعي مي شود، دشمنان جدي پيدا
مي كند و آسيبپذير هم مي شود و امروز ما مدعي حكومت 
ديني هستيم و در نتيجه در اين صورت روحانيون بايد ضمن 
دفاع عقلاني از مباني دين، در مورد وجهه اجتماعي دين 
ثابت كنند كه حكومت ديني مي تواند در عرصه عمل نيازهاي 
مختلف جامعه را تامين كند. 
آقاي خاتمي تحول عظيم رخ داده در عرصه ارتباطات جهاني 
را خاطر نشان كرد و با بيان آماري از جمعيت جوان و ميزان 
باسوادان در كشور و روي كارآمدن نسلي جوان و با انرژي در
جامعه، گفت: نسل امروز جهان و نسل امروزجامعه ما به 
حكومت اسلامي چشم دوخته كه چگونه جامعه را اداره و به 
نيازهاي مشروع او توجه مي كند. 
رئيس جمهوري با متفاوت خواندن كميت و كيفيت پرسشهاي نسل 
امروز به ويژه از لحاظ ماهيت و شكل با پرسشهاي نسل گذشته، 
نقش مهم حوزه هاي علميه و علماي دين در" توليد فكر"،
تلاش براي پاسخگويي به سئوالات وجلوگيري از انحرافات را
خاطرنشان شد و گفت: آيا حوزه هاي علميه ما توان پاسخگويي 
به پرسشها را دارند، مجلس خبرگان و حوزه هاي علميه چقدر
به دغدغه هاي دو سال آخر عمر حضرت امام(قده)درباره 
روحانيت و ناكافي بودن اجتهاد مصطلح در حوزه ها پرداخته 
است؟ و درباره رهنمودهاي مقام معظم رهبري كه سه سال پيش 
در مدرسه فيضيه پيرامون حوزه ها و روحانيت بيان شده است 
چه برنامه و تدبيري انديشيده است؟
رييس جمهوري تاكيد كرد: بايد از اينكه اسلام، روحانيت و
رهبري و مجلس خبرگان مصروف منافع گروهي شود پرهيز نماييم. 
آقاي خاتمي كار بزرگ مجلس خبرگان را دفاع از رهبر و
رهبري و نظام اسلامي به لحاظ نظري در مقابل ديگر آراء و
نظرات دانست و پاسخ به پرسش هارا كار بزرگ مجلس خبرگان 
معرفي كرد و از حركتهاي خوبي كه در اين زمينه چند سال 
پيش از سوي دبيرخانه مجلس خبرگان شده است، تشكر نمود و
اظهاراميدواري كرد كه ادامه يابد. 
طرحهاي اقتصادي آقاي هاشمي رفسنجاني 
رئيس جمهوري در بخش ديگري از سخنان خود گفت: جناب هاشمي 
رفسنجاني 8 سال مسئوليت سنگين اجرايي كشور را پس از جنگ 
و مشكلات بسيار برعهده داشتند البته هم ايشان و هم 
ديگران ادعا نمي كنند كه در برنامه ها نقصي نبوده، اما
همينقدر بدانيد كه اين دو سالي كه ما گذرانديم اگر آن 
تلاشها نبود، نمي دانيم چه بر سر كشور مي آمد. اگر
توليدات داخلي و زحمات ايشان نبود، اگر در شرايط پس از
جنگ در سال 68 بوديم امروزبا مشكلات عديده اي روبرو
بوديم. آقاي خاتمي افزود: ما مشكلات بزرگي داشتيم كه بنده 
معتقدم در زمان آقاي هاشمي رفسنجاني فداكارانه براي حل 
اين مشكلات تلاش شد و ما هم آنرا ادامه مي دهيم با اين 
تفاوت كه ايشان وقتي كار را آغاز كردند هيچ تجربه اي پيش 
رويشان نبود. ما وقتي آغاز كرديم كه تجربه دو برنامه را
داشتيم كه اين تجربه بزرگي بود. قطعا" اگر قبل از دوره 
آقاي هاشمي برنامه اي اجرا شده بود با بررسي نقاط ضعف و
قوت، دستاوردهاي بيشتري داشت. رئيس جمهوري افزود: مسئله 
اتكاء به نفت را نمي شود يك شبه حل كرد، ما امروز در
عرصه رقابتهاي بين المللي حضور داريم.]]>
</TEXT>
</DOC>
<DOC>
<DOCID>HAM2-781025-066</DOCID>
<DOCNO>HAM2-781025-066</DOCNO>
<ORIGINALFILE>/1378/781025/siasi.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[دكتر محسن رضايي دبير مجمع تشخيص مصلحت 
نظام: بايد بكوشيم نزاع را به تعامل تبديل كنيم]]>
</TITLE>
<TEXT>
<IMAGE>/1378/781025/p5-2.jpg</IMAGE>
<IMAGE>/1378/781025/p5-1.jpg</IMAGE>
<![CDATA[
* اكثر دوستان در نظام اين عقل سياسي را دارند كه با
دادن آزادي مي توانيم خودمان را به عنوان جامعه اي داراي 
دمكراسي معرفي كنيم 
* من دوم خرداد را برگ زريني از انقلاب مي دانم و
مقاومت در برابر دوم خرداد را مقاومت در برابر انقلاب
ارزيابي مي كنم 
* نيازي نيست مطبوعات سليقه دولتمردان را رعايت كنند; 
چون در اين صورت مطبوعات درباري مي شوند
* ما در بخش فرهنگ نياز به يك عزم و تصميم ملي داريم 
اشاره: محسن رضايي 47 ساله برخاسته از خانواده اي عشايري 
از مسجد سليمان است. انجام فعاليت هاي سياسي منجر به 
دستگيري وي در سال 1351 شد. با پيروزي انقلاب مسئوليت 
راه اندازي معاونت اطلاعات و بررسي هاي سياسي سپاه 
پاسداران را بر عهده گرفت و در سال 1360 با فرمان امام 
به فرماندهي سپاه منصوب شد. پس از سپري شدن دوران جنگ و
پيروزيهاي شگرف لشگريان اسلام، در عرصه سازندگي، با
تاسيس قرارگاه سازندگي خاتم الانبياء، اجراي بسياري از
پروژه هاي عمراني كشور از جمله طرح گازرساني همدان به 
سنندج، اتوبان تهران - ساوه و احداث سد كرخه را هدايت 
كرد. وي تحصيلات خود را در رشته اقتصاد به پايان برده و
داراي مدرك دكترا در اين رشته است. در پي استعفا از
فرماندهي سپاه در سال 76 از سوي مقام رهبري به عضويت و
دبيري مجمع تشخيص مصلحت نظام برگزيده شد و هم اكنون به 
عنوان مدرس در دانشكده اقتصاد دانشگاه تهران به تدريس 
اشتغال دارد. وي تاليفاتي در زمينه مسائل گوناگون از
جمله" تئوري ارزش قيمت "،" نهضت فرهنگي "و" الگوي جامع 
توسعه اقتصادي از ديدگاه امام خميني "دارد. 
* چطور شد كه پس از سالها حضور در فعاليت هاي نظامي، به 
سراغ حوزه فرهنگي و سياسي آمديد؟
* زندگي اجتماعي ام را با فعاليت هاي سياسي شروع كردم. 
در سال 1350 وارد فعاليت هاي مبارزاتي شدم و گروه نظامي 
منصورون را درست كرديم كه ابتدا در استان خوزستان وبعدها
در استانهاي اصفهان، يزد، كرمان و شهرستانهاي كاشان و قم 
و به تهران نيز فعاليت هايش گسترش يافت فعاليت سياسي من 
تا پيروزي انقلاب ادامه داشت. بعد از انقلاب با كمك چند
گروه اسلامي، سازمان مجاهدين انقلاب اسلامي را تشكيل 
داديم. بعدا" به نتيجه رسيدم حوادثي كه در آينده در كمين 
انقلاب است با حضور در اين سازمان قابل رفع نيست لذا
وارد سپاه شدم تا اينكه بعد از جنگ و رحلت امام من كه 
براساس ضرورت وارد سپاه شده بودم احساس كردم بايد در
عرصه ديگري كه زمينه آن وجود دارد وارد شوم. از سپاه 
استعفا دادم كه بعد از دو سال مقام معظم رهبري پذيرفتند
و من وارد مسايل فرهنگي - سياسي شدم. 
* كدام مسائل اساسي فرهنگي وجود داشت كه شما را وادار
كرد از نظامي گري به حوزه فرهنگي وارد شويد، به طور مشخص 
مي توانيد تعدادي از اين مسائل و موءلفه ها را نام ببريد؟
* چارچوبهاي فرهنگي در كشورمان نياز به بازسازي مجدد
دارد. اگر فرهنگ را خيلي عام در نظر بگيريم به طوري كه 
بتوان انديشه و معرفت را هم درون آن قرار داد، من فكر
مي كنم ما بايد در نحوه نگرشمان به جامعه، هستي و انسان 
بازنگري كنيم چون فرهنگ جامعه ما در اين دويست سال اخير
به شدت تحت بمباران فكري غرب و شرق و ارتجاع و
آلودگي هايي است كه از خارج منابع انديشه اي بوجود آمده 
لذا ما يك فرهنگ پالايش يافته خودي اسلامي شده نداريم. 
تصور مي كنم ما بايد اول از تحول فرهنگي آغاز كنيم. 
مسئله دوم اينكه آيا سوءال بنيادين بشر اين است كه 
" موجود چيست "; يا اينكه "انسان كيست "يا به عبارت ديگر
آيا ما بايد از دريچه هستي به انسان نگاه كنيم يا از
دريچه انسان به هستي بنگريم. من فكر مي كنم مبناء اصلي 
اين معرفت قرآن مجيد است و مي توانيم يك بازسازي اساسي 
در فرهنگ كشورمان بوجود آوريم. 
* سالهاست كه مسئله تهاجم فرهنگي مطرح است و تلقي ها و
تصورات مختلفي از آن ارائه شده است. آيا شما به تهاجم 
فرهنگي اعتقاد داريد و اگر پاسخ مثبت است، تهاجم فرهنگي 
يعني چي؟
* من به تهاجم فرهنگي اعتقاد دارم و چيزي است مشابه جنگ 
رواني در جنگ رواني هدف تخريب روحيه و روان طرف مقابل 
است كه در جنگ ها، رقابت هاي سياسي و در چانه زني هاي 
سياسي در روابط بين المللي از آن استفاده مي شود. تهاجم 
فرهنگي يعني هجوم رقيب يا مخالف يا دشمني با فرهنگ حريف 
براي اينكه او را از مسير اعتقادي خود خارج كند. 
* شاخصه هاي اين تهاجم فرهنگي چيست؟ آيا مي توانيد چند
مثال عيني درباره تهاجم فرهنگي بيان كنيد؟
* رسانه هاي بين المللي، انتشارات، كتاب، ابزارهاي 
كامپيوتري مي توانند بستر انتشار تهاجم فرهنگي باشند. در
تهاجم فرهنگي منطق، استدلال و مسائل علمي حاكم نيست. آن 
قسمت هايي از تعامل بين فرهنگها كه به صورت منطقي و علمي 
صورت مي گيرد از بحث تهاجم فرهنگي خارج است. تهاجم 
فرهنگي يك حركت سياسي با هدف تخريب فرهنگها است وگرنه هر
حركت علمي ولو به قصد مواجهه فرهنگي با يك فرهنگ ديگر از
بحث تهاجم فرهنگي خارج است. يكي از موءلفه هاي اين تخريب
فرهنگ، باورهاست يعني هدف گرفتن باورهاي يك ملت از طريق 
سوءال سازي هاي وسيع به صورت غير منطقي و در جهت تخريب. 
يا موءلفه ديگر مسئله ارزشهاست. ارزشهاي يك كشور هنجارهاي 
آن ملت را تشكيل مي دهند و اگر ارزشهاي يك ملتي فرو
بريزد ناهنجاري بوجود مي آيد. مثلا" جوانها يك قشر
تاثيرپذير هستند و با تاثيرگذاري فرهنگي جهت دار مي توان 
هنجارهاي يك جامعه را برهم زد. تا اين جوان بخواهد به 
پختگي برسد دوراني دارد و آنها از طريق تاثيرگذاري در
ارزشهاي جوانان مي توانند ناهنجاري بوجود آورند. مسئله 
بعدي الگوهاي رفتاري جديدي است كه ممكن است بخواهند به 
صورت سازمان يافته در يك جامعه اي بوجود بياورند كه از
لباس گرفته تا بسياري مسائل ديگر را شامل مي شود. مثلا" 
ما داراي يك سري آداب و سنت ها هستيم كه در هويت ديني ما
موءثر است. اگر اينها را از ما بگيرند ديگر هويت ديني و
مذهبي نخواهيم داشت. آنها مي توانند با ايجاد الگوهاي 
رفتاري اين سنت ها را از بين ببرند. يك هنگام اين سنت ها
در جهت اصول فرهنگي خودمان تغيير مي كند كه به آن تغيير
فرهنگي مطلوب مي گوئيم. پويايي فرهنگي و دستيابي به 
ارزش هاي جديد يك امر ضروري است اما تخريب الگوهاي 
رفتاري كه در تضاد با امتداد تاريخي يا اصول فرهنگي است 
يك بحث ديگر است. 
* شما گفتيد تخريب از طريق سوءالهاي غير علمي. مي توانيد
يك نمونه از اين سوءالهايي كه مصداق تهاجم فرهنگي است 
بيان كنيد؟
* الان مصداق خاصي در ذهن ندارم. ما درخانه دانشجو يك 
مجموعه اي فراهم كرده ايم كه مي توانيد از آن استفاده 
كنيد حدود 17 هزار سوءال در دو سال گذشته از من پرسيده 
شده است. 
* از ابزارهاي تهاجم فرهنگي كه مي گويند CD از و ويدئو
و غيره نام مي برند اين چه تهاجم فرهنگي است كه 20 سال 
است روزي 20 تا 30 ساعت تلويزيون، صدها ساعت راديو، 
ميليونها كلمه در مطبوعات، دهها و صدها ساعت سخنراني در
هفته نتوانسته است جلوي يك نوار ويدئويي را بگيرد. 
* اينجا ديگر از بحث تهاجم فرهنگي خارج مي شويم. 
* اما همين ها را به عنوان عوامل و ابزار تهاجم فرهنگي 
نام مي برند. پس شايد اصلا" اين چيزها تهاجم نيست. بلكه 
قدرت آنها در مقابل ضعف ماست. 
* نه آن تهاجم است. اصلا" مناقشه همين جاست. فرهنگ ما دو
مشكل دارد; يكي آسيبها و ديگري نيازها. آسيبها محصول 
تهاجم فرهنگي هستند. يك عده اي هم فعاليت فرهنگي را در
دفاع فرهنگي مي بينند اينها حتما" شكست مي خورند، حتي 
اگر قوي باشند. چون دفاع فرهنگي تنها قادر است با
آسيبها مقابله كند. اما مسئله ديگري وجود دارد و آن 
نيازهاي فرهنگي است. نيازهاي فرهنگي هر نسلي در دوران 
خودش توليد مي شود و اگر ما به اين نيازهاي فرهنگي پاسخ 
ندهيم، يك خلا فرهنگي بوجود خواهد آمد كه دنبال پاسخ 
مي گردد و نزديك ترين پاسخ به خود را جذب مي كند. الان 
مشكل اساسي ما اين است كه تصور مي كنيم با دفاع فرهنگي 
در مقابل تهاجم فرهنگي مسئله را حل كرده ايم. در حاليكه 
بايد ببينيم نيازهاي فرهنگي و فكري نسل جوان چيست و چقدر
تلاش كرده ايم به آن پاسخ دهيم. در اينجا متاسفانه يك 
خلا بسيار عميق و جدي وجود دارد. علما و روحانيت، 
مسئولين كشور، نخبگان و انديشمندان ما همه مسئوليت دارند. 
مثلا" جوان امروز دنبال نوعي منزلت يابي است. وقتي پدر
متوجه اين نياز نيست چنين تصور مي كند كه پسرش مي خواهد
به اعتبار او خدشه وارد كند. پس در مقابل اين نياز طبيعي 
جوانش موضع مي گيرد. از اينجا چالش شروع مي شود. نسل 
جوان مي گويد اگر من عضو خانواده هستم بايد شخصيت من نيز
در نظر گرفته شود. در حاليكه جوانان 20 يا 30 سال پيش 
پدر سالاري را ترجيح مي دادند اما امروز آن پدر سالاري 
وجود ندارد و جوانان مي خواهند مشاركت كنند. اما آيا در
جامعه ما با قضايا اينطور برخورد مي شود. از نظر فكري، 
رفتاري و ارزشي هم نيازهايي بوجود مي آيد كه وقتي به 
آنها پاسخ نمي دهيم باعث مي شود آنها به سراغ پاسخ هاي 
ديگران بروند. حتي اگر آن پاسخ ها بسيار ضعيف هم باشند
چون بالاخره يك عنصر اقناع كننده اي در آن وجود دارد، 
جوان آن را مي پذيرد ولو به مدت يك هفته يا دو ماه يا يك 
سال. پس در مقابل آسيبهاي فرهنگي قبول دارم كه بايد
دفاع صورت گيرد اما اگر فعاليت هاي فرهنگي دركشور را
منحصر به تهاجم فرهنگي كنيم و دفع اين تهاجم، حتما" با
جامعه اي ورشكسته به لحاظ فرهنگي مواجه خواهيم بود. 
جامعه اي كه در گذشته مي ماند و به سوي آينده فرهنگي 
گامي برنمي دارد. 
* گروههاي مختلف در جامعه با ديدگاههاي مختلف همه درباره 
تهاجم فرهنگي صحبت مي كنند و گاه ديدگاه نهاد يا گروه 
الف درباره تهاجم فرهنگي با ديدگاه گروه ب درست در نقطه 
مقابل هم است. آيا اينطور نيست كه گاه بعضي از مقابله ها
با تهاجم فرهنگي خودش عين تهاجم فرهنگي است؟
* كاملا" موافق هستم. اساس مناقشه همين جاست. بعضي ها
مي گويند اگر مي خواهيم با جوانها كار بكنيم بايد به 
آنها اجازه و ميدان بدهيم كه به صحنه بيايند. بعضي ها هم 
اين را قبول ندارند و مي گويند جوان اين توانايي را
ندارد و ما بايد به او بگوئيم كه در حوزه فرهنگ چه بايد
بكند. آنها به يك حالت آمرانه در فرهنگ معتقدند ما اگر
آسيبها را از نيازها جدا كنيم بايد در مورد نيازها به 
جوانان اجازه دهيم خودشان به دنبال پاسخ و پويايي در
جامعه باشند و حتي از او بخواهيم كه پاسخ را پيدا كند. 
هر قدر در عرصه نيازهاي فرهنگي به جوانان آزادي بيشتر و
قدرت مانور بيشتري بدهيم موفق تر خواهيم بود. منتها در
بحث آسيبها و تهاجم فرهنگي چون كاملا" سازمان يافته و
طراحي شده است جوان بدون كمك ديگران نمي تواند از عهده 
برآيد. در زمينه تهاجم فرهنگي ما حتما" بايد به 
جوانانمان كمك كنيم و در نيازهاي فرهنگي به آنها اعتماد
كنيم و چون اين تفكيك صورت نمي گيرد و تهاجم فرهنگي 
تفسيرهاي مختلف دارد به توسعه تهاجم فرهنگي كمك كرده است. 
* بعضي ها از مطبوعات به عنوان يكي از شاخصه هاي تهاجم 
فرهنگي و انحراف از باورهاي ديني نام مي برند، نظر شما
درباره مطبوعات كشور چيست؟
* مطبوعات در ايران تولد يافته دوران مشروطه است با از
بين رفتن مشروطه مطبوعات هم از بين رفت. بعد از شهريور
1320 دوباره يك دوراني از آزادي مطبوعات به وجود مي آيد. 
تا كودتاي 1332 فضاي آزادانه اي در كشور بود و هر كس هم 
مي آمد مثل سيد ضياء از مطبوعات شروع مي كرد بعد از آن 
دوباره يك دوره اختناق تا سال 1357 بوجود آمد. بعد از
پيروزي انقلاب اسلامي تا قبل از شروع حملات منافقين و
ماجراي بني صدر اين آزادي مطبوعات وجود داشت اما اين 
حوادث و جنگ به طور طبيعي باعث محدود شدن مطبوعات شد. تا
مي رسيم به دوم خرداد 1376 كه مطبوعات مجددا" به صحنه 
آمدند. پس مجموعا" قريب 30 سال از صد سال گذشته مطبوعات 
در صحنه حضور جدي داشته اند. اما هيچگاه مطبوعات 
نتوانستند در جامعه و سياست ما آن منزلت و جايگاه خود را
پيدا كنند. وقتي موضوع را بررسي مي كنيم به دو عامل 
مي رسيم، يكي مربوط به خود مطبوعات است و ديگري مربوط به 
دولتهاست. 
عامل مربوط به مطبوعات به نظر من اين است كه به دليل 
كم تجربگي نويسندگان مطبوعات ما آن سير آرام و منطقي كه 
بايد در نهادينه شدن مطبوعات وجود داشته باشد، انجام 
نشده است. يعني به يك مطبوعات ناآرام تبديل مي شوند. 
فرضا" تصور مي كنند كه فردا آنها را تعطيل خواهند كرد و
اين اضطراب در اينكه دست به كارهاي شتابزده بزنند موءثر
است. 
يك حالت رواني در مطبوعات بوجود آمده كه آنها را از سير
آرام و رو به جلو باز مي دارد. بعضي از مطبوعات يك روال 
ناآرامي دارند كه به شتابزدگي در حركات آنها منجر شده كه 
اين شتاب زدگي جو و فضايي بوجود مي آورد كه عليه مطبوعات 
خواهد بود مسئله دوم مربوط به دولتهاست. دولتهاي ما به 
دليل كم تجربگي سياسي وقتي نگرانيهايي برايشان بوجود
مي آيد، اين نگراني ها را بزرگ مي كنند و احساس مي كنند
هيچ راهي جز تعطيلي مطبوعات باقي نمانده است در اينجا
مشكل ما فقدان يا خلاء يك تعامل سازنده بين مطبوعات و
حكومت است. مثلا" يكي از ضعف هاي وزارت ارشاد اين است كه 
مطبوعات را نسبت به مسائل حياتي كشور به روز توجيه 
نمي كند. مثلا" ما درباره سه جزيره مسئله اي داريم يا
آمريكايي ها يك نامه اي براي ما مي فرستند. خب اين نامه 
كه مسئله يك جناح خاص نيست. يك مسئله ملي است. در اين 
مسائل ملي منافعي وجود دارد كه مربوط به همه است. البته 
يك سري چيزها هم هست كه سليقه دولتمردان است لازم نيست 
مطبوعات سليقه دولتمردان را رعايت كنند; چون در اين صورت 
مطبوعات درباري مي شوند. اما بدون شك هيچ مدير مسئولي 
راضي نمي شود منافع ملي را زيرپا بگذارد. پس اگر با او
تعاملي صورت بگيرد آنها قطعا" بدان توجه خواهند داشت. يا
مثلا" الان يك حساسيتي در روحانيت و مراجع بوجود آمده. 
اين حساسيت را به سرعت مي توان شناخت و كالبد شكافي كرد
كه چه مي توان كرد تا در عين حال كه از آزادي مطبوعات 
استفاده مي شود حرفها به نحوي باشد كه دست روي نقطه جوش 
ملت نگذاريم. اينكه ما افتخار مي كنيم به مطبوعات آزادي 
داديم و به مشكلات آنها هم نرسيم يك بحث است، اما اينكه 
با آنها تعامل داشته باشيم بحث ديگري است. من گاه باديدن 
نوعي حمايت هاي غيرمنطقي از آزادي به اين مسئله كه 
بعضي ها واقعا" خواهان آزادي باشند شك مي كنم چون آزادي 
براي نهادينه شدن نياز به مراقبت و دلسوزي دارد. بايد
مرتبا" طرفين را قانع كرد، توجيه كرد و نظرات طرفين را
خواست و منتقل كرد اينكه فقط هنر ما اين باشد كه به 
مطبوعات آزادي دهيم آيا وظيفه دولتمردان ما فقط اين است؟
پس مديريت اجرايي در اين زمينه صورت نمي گيرد و از طرف 
ديگر دوستان ما در نظام نگران آن مي شوند كه اگر اين 
روند ادامه پيدا كند يك تخريبهاي خيلي جدي در آينده 
بوجود آيد. به اينها اضافه كنيدوقتي مطبوعات مي بينند كه 
دوستانشان زنداني مي شوند يا بعضي از مطبوعات بسته 
مي شوند، اين حوادث را به خود تعميم مي دهند و لذا رواني 
ناآرام پيدا مي كنند. اين موارد به اضافه كم تجربگي 
سياسي در دو طرف در نهايت وضعيتي درست مي كند كه مطبوعات 
ما وضعيت ناپايداري پيدا مي كنند. من معتقدم كه غالب
مطبوعاتي هاي ما انسانهاي دلسوزي هستند كه دلشان 
مي خواهد خدمتي بكنند. اكثر دوستان ما در نظام نيز
خواهان اين هستند كه در جامعه آزادي وجود داشته باشد چون 
حداقل اين عقل سياسي را دارند كه با دادن آزادي ها
مي توانيم دردنيا خودمان را به عنوان جامعه اي داراي 
دمكراسي نشان دهيم. پس اين حلقه مفقوده كجاست؟ اين حلقه 
تعامل صحيح و منطقي بين مطبوعات و نظام است. وقتي اين 
تعامل نيست كار به جايي مي رسد كه چاره اي جز برخورد
قضايي نمي ماند و اين حوادث تلخ باعث مخدوش شدن اصل 
آزادي مي شود. 
* درحدفاصل نظام و مطبوعات گروههايي هستند كه بحث آنها
قدرت سياسي است و براي رسيدن به آن طوري وانمود و طراحي 
مي كنند كه براي مراجع و متدين ها ابهام آفريني بوجود
مي آيد. به عبارتي مطبوعات و دولت كاري نكرده اند كه 
مراجع عصباني شوند بلكه گروههايي در اين خصوص ابهام 
بوجود مي آورند ارزيابي شما از اين موضوع چيست؟
* بله. وقتي اين تعامل نباشد ابهامات زيادي بوجود
مي آيد و اين نگراني ادامه پيدا مي كند كه آيا براي نظام 
مشكلي بوجود نخواهد آمد. و تصوير تداوم آينده افراد را
به نوعي برخورد مي كشاند. چه كسي بايد اين توضيحات را
بدهد و نظرهاي طرفين را به هم منتقل كند. آيا خود
مطبوعات مي توانند اين كار را بكنند؟ آيا بين مطبوعات و
مردم، مطبوعات و نخبگان و مطبوعات و علما نظرسنجي هاي 
دائمي صورت مي گيرد؟ آيا مديران مسئول مطبوعات فرايند و
بازخورد اثرات فعاليت هاي خود را در جامعه دريافت 
مي كنند؟ قطعا" مديران فرهنگي كشور موءثرند. 
* اولا" مطبوعات از طريق تيراژ اين باز خوردها را
مي گيرند. به نظر مي رسد كه شما معتقديد كه مطبوعات سالم 
يك طرف هستند و يك سري مديران و مسئولان صادق هم طرف 
ديگر هستند. اما تحليل ديگري هم وجود دارد. يعني يك 
گروهي هستند كه به خاطر اينكه از اريكه قدرت نيفتند تلاش 
دارند كه ديگران حرف نزنند. به عنوان مثال طبيعي است كه 
نه قانون و نه ادب اجتماعي اجازه نمي دهد كه به ارزشهاي 
يك نظام توهين شود اما مي بينيم اتفاقا" اكثر كساني كه 
دادگاه مطبوعات آنها را به حبس و جريمه محكوم كرده، 
كساني هستند كه تنها چيزي كه در آنها نيست جسارت به ساحت 
ارزشهاست، آيادر تحليل شما به اين موضوع توجه نمي شود؟
آيا قبول نداريد كه بعضي ها هنوز نپذيرفته اند دوران 
مديريت بدون پاسخ در كشورمان گذشته و به همين دليل از
سوءالها خوششان نمي آيد چون اگر قرار باشد پاسخ دهند، 
كارنامه آنها نمره خوبي نخواهد داشت؟
* خود اين سوءال حكايت از يك نزاع مي كند. يعني يك عده اي 
پاسخ نمي دهند و مطبوعات بايد كاري كنند كه آنها پاسخ 
دهند. اگر اينطور باشد پس تاييد حرف من است كه نزاع وجود
دارد ما بايد نزاع را به يك تعامل تبديل كنيم. 
* چگونه؟ وقتي يك روزنامه نگار متعهد و جهادگر و مسلمان 
را به واسطه درج نامه اي در روزنامه به اتهام اهانت به 
حضرت يوسف(ع)تا آستانه اعدام برايش اعلام جرم مي كنند. 
* من نمي خواهم وارد مصاديق و جزئيات بشوم. من يك اصل 
كلي را مي گويم. 
* يعني شما واقعا" هر دو طرف را صادق مي بينيد؟
* بله واقعا" هم مطبوعات و هم نظام را صادق مي دانم. 
* بحث ما نظام نيست. بلكه صحبت بر سر گروهي كوچك است كه 
قدرت زيادي دارند اتفاقا" به نظر ما آنها يك جمع كوچكي 
هستند كه اين اعمال را انجام مي دهند. 
* اگر بر فرض هم چنين چيزي وجود داشته باشد به شرط
اينكه مطبوعات نظام را منفعل نكند همان بخش از نظام كه 
شما به آن اعتقاد داريد اين توانايي را دارد كه جلوي اين 
بخش به قول شما كوچك را بگيرد. تنها وقتي بخشي از نظام 
منفعل مي شود و قدرت تاثيرگذاري در اين اخلالي را- كه 
شما فرض مي كنيد وجود دارد- از دست مي دهد، اين اتفاقات 
خواهد افتاد. پس مجددا" تاكيد مي كنم كه نزاع بين 
مطبوعات و دولت را به يك تعامل تبديل كنيم. 
* الان مطبوعات و دولت تقريبا" با هم هيچ مشكلي ندارند. 
* منظور من از دولت همان حكومت است. البته دولت هم مشكل 
دارد شايد نظر شما وزارت ارشاد باشد. اما آيا
واقعا" اقاي خاتمي از همه مقالاتي كه نوشته مي شود
راضي اند؟
* قرار نيست كه جناب آقاي خاتمي از همه مقالات راضي 
باشند. ولي دولت احساس نمي كند كه مطبوعات از در
دشمني برآمده اند. 
* ما بايد نزاع را به تعامل تبديل كنيم. البته من نفي 
نمي كنم كه امكان دارد در مطبوعات آدمهاي نفوذي هم باشند
و يا در سيستم اداري كشور آدم هاي نفوذي باشند. اما اگر
ما سير منطقي را طي كنيم نه نفوذي ها مي توانند كاري 
بكنند و نه آنها كه وابسته به خارج هستند. 
* آن سير منطقي چيست؟
* تعامل بين حكومت و مطبوعات 
* يعني چي؟ وقتي دو گروهند كه... 
* آيا هدف مشترك بين مطبوعات و حكومت وجود دارد؟
* داريد وارد عرصه سياست مي شويد. به هرحال به دليل 
فقدان احزاب منسجم، مطبوعات نماينده نوعي تفكراند. 
* خب چرا بايد اينطور باشد؟
* ما مي خواستيم از شما بپرسيم. 
* آيا چون احزاب در ايران قوي نيست بايد مطبوعات از مسير
منطقي خودشان خارج شوند. 
* اين يك انتخاب نيست. اين ناگزير است. 
* اتفاقا" مشكل تاريخي ما همين است. يعني ما تا به حال 
خواسته ايم به كمك يك روزنامه همه مسائل سياسي كشور را
حل كنيم. خب در اين شرايط اولين چيزي كه فدا مي شود همان 
روزنامه است. ما بايد با صبر و بردباري با مسائل برخورد
كنيم. عجله نكنيم و نخواهيم به كمك يك روزنامه خلاء
احزاب يا خلاء رقابت هاي سياسي را حل كنيم الان روزنامه 
يوميوري ژاپن 22 ميليون تيراژ دارد و يك روند با ثباتي 
را در حدود يكصد سال گذشته طي كرده و به جلو آمده است. 
وقتي روزنامه اي تاسيس مي شود بايد مسئولين آن قبول كنند
كه تا صد سال ديگر آن روزنامه پا بر جا بماند اگر چيزي 
غير از اين در ذهن منتشركنندگان نشريات وجود داشته باشد
قطعا" آن روزنامه دچار تزلزل خواهد بود. ما بايد به 
كاركرد منطقي روزنامه ها برگرديم. روزنامه ها اهدافي 
دارند كه با بسياري از اهداف حكومت مشترك است. متنها
دولت يا حكومت يك سري وظايف دارد و مطبوعات وظايف ديگر. 
به عبارتي مطبوعات و دولتها هر كدام با روشهاي مختلف و
كاركردهاي مختلف به يك هدف مشترك مي رسند. به دليل همين 
تفاوت كاركردها، حقوق دولت و مطبوعات متفاوت است. 
* مطبوعات و وزارت ارشاد يك بخشي از فرهنگ جامعه را
مي سازند. ارزيابي شما نسبت به بقيه حوزه ها و نهادهاي 
فرهنگي كشور چيست؟
* بيشتر آنها را در پاسخ ندادن به نيازهاي فرهنگي و
بددفاع كردن از اسلام و انقلاب مقصر مي دانم. حتي من هم 
به عنوان يك شهروند اين نظام و عنصري از انقلاب مقصر
هستم. بايد صادقانه به يك بازنگري برگرديم و از اينكه يك 
گروه را متهم كنيم و گروههاي ديگر را مبرا بدانيم، 
اجتناب كنيم. البته ممكن است بعضي ها نقص بيشتري داشته 
باشند. اما واقعيت اين است كه در فرهنگ ما به يك عزم و
تصميم ملي نيازمنديم. 
* اگر موافق باشيد از حوزه فرهنگ خارج شويم و به سراغ 
امنيت برويم. حتما" مستحضر هستيد كه در دنياي جديد امنيت 
به معناي حفاظت بي معناست. آيا شما با اين نظر موافق 
هستيد و در نهايت تعريف شما از امنيت در بعد كلان كشوري 
و ملي چيست؟
* در مفهوم امنيت تحولاتي در شرف وقوع است كه عمده آن 
مربوط به هم تنيدگي روابط بين المللي است. اصولا" روابط
بين المللي آميزه اي از رقابت و همكاري است كه اگر ما به 
حوزه رقابت به صورت افراطي كشيده شويم، رقابت به طيف 
خصومت تا جنگ كشيده مي شود و اگر به انتهاي طيف همكاري 
كشيده شويم به دوستي و اتحاد و كشورهاي متحد مي رسيم. 
اصولا" يك طيف مي تواند پاسخگوي روابط بين الملل در هر
شرايطي باشد. حتي اگر اين از هم تنيدگي در قرن آينده به 
شدت اوج بگيرد كه اينگونه خواهد شد، هيچ گاه مساله 
همكاري و رقابت به يك سمت نخواهد رفت. هميشه اين دو با
هم هستند و در دو انتهاي اين طيف جنگ ها و اتحاد و
همكاري وجود خواهد داشت. در چنين شرايطي هرچه به هم 
تنيدگي ها بيشتر شود مفهوم امنيت از يك مفهوم داخلي به 
يك مفهوم دسته جمعي منتقل مي شود. از سوي ديگر همين به 
هم تنيدگي ها نوعي تهديدات به درون كشورها وارد مي كند. 
يعني در عين حال كه حفاظت دسته جمعي را بالا مي برد از
طريقي ديگر تهديدات بروني را به درون كشورها منتقل 
مي كند و تفكيك ها بسيار مهم است. 
اما در مجموع ما ناچار هستيم يك نگرش فراحفاظتي داشته 
باشيم. از طرف ديگر امنيت در داخل كشور يك شكل ديگري 
پيدا مي كند استقلال ما بدون آزادي به دست نمي آيد. چون 
اگر بخواهيم مستقل بمانيم بايد به مردم تكيه كنيم و مردم 
زماني مي توانند پشتوانه قوي براي امنيت ملي باشند كه 
خودشان مشاركت جدي داشته باشند و حكومت و كشور را متعلق 
به خود بدانند. پس بايد آزادي وجود داشته باشد. اما
آزادي هم بدون استقلال پايدار نمي ماند. مثلا" اگر ما در
ديپلماسي خود و روابط بين المللي به خاطر بعضي مشكلات 
نوعي وابستگي پيدا كنيم، از همان راه به مرور آزادي را
زير سئوال مي بريم. چون ممكن است خواسته هاي غيرمنطقي 
شروع شود و اينكه ما را به يك دايره كوچك محدود كنند. 
اگر ما بخواهيم آزادي و استقلال را داشته باشيم موضوع 
كاركرد دولت و ملت مطرح است در اينجا كاركرد صحيح دولت 
و جامعه در نحوه برخوردشان با امنيت مفهوم پيدا مي كند. 
اين مفهوم بايد طوري تعريف شود كه امنيت هر دو را در
برگيرد. اگر امنيت به نحوي تعريف شود كه فقط سمت دولت يا
حكومت را بگيرد اين امنيت ناپايدار است، چون مردم ترجيح 
خواهند داد كه از اين وضع نجات پيدا كنند پس به نظر من 
پايه هاي اساسي امنيت ملي در ايران مبتني بر رعايت حقوق 
و خواسته هاي مشروع مردم از يك سو و توانايي هاي حكومت 
در اداره كشور است. 
* جناب آقاي رضايي تصور مي كنيد اتفاقي درون شما افتاده 
يا درون گروههاي مختلف كه تقريبا" تعدادي از گروههاي 
موسوم به دوم خردادي علاقه مندي خود را به شماابراز
داشته اند؟
* هميشه مشي من اين بوده كه خود را در وسط راه انقلاب
نگه دارم. در سپاه هم كه بودم مساله اساسي مديريت من 
توجه به كارآمدي و هدف دفاع مقدس بود هركسي كه كارآمد
بود و اين هدف را قبول داشت وارد مجموعه سپاه مي شد و
سازمان مي گرفت. لذا شما مي ديديد كه فرمانده گردان طرف 
يك جناح را مي گيرد و معاون او طرف يك جناح ديگررا. اما
در صحنه نبرد مثل دو برادر صميمي با هم مي جنگيدند اما
در انتخابات هر كدام به يك نفر راي مي دادند. من كاملا" 
مستقل حركت مي كنم و برداشت هاي من آن چيزي است كه خودم 
به آن رسيده ام، مثلا" من دوم خرداد را برگ زريني از
انقلاب اسلامي مي دانم و مقاومت در برابر دوم خرداد را
مقاومت در برابر انقلاب مي دانم. و اصلا" نمي توانم 
بپذيرم دوم خرداد عليه نظام يا اقتدار تاريخي مردم و
انقلاب ماست از طرف ديگر معتقدم سوءاستفاده از دوم 
خرداد هم مي تواند انحراف به وجود آورد. يعني اگر ما دوم 
خرداد را آخرين برگ انقلاب بدانيم و در همين جا بمانيم، 
يك انحصار و دگماتيسم جديد بوجود مي آيد. قطعا" اين 
انقلاب مي تواند در آينده برگ هاي زرين ديگري هم داشته 
باشد و دوم خرداد به عنوان برگي كه ملت از آن استفاده 
مي كند به خصوص اينكه يك طراوت و شادابي به فضاي سياسي 
جامعه داده بايد از آن بهره مند شويم. اما اگر آنقدر اين 
بهره مندي را مطلق كنيم كه جلوي تحولات بعدي و حركت به 
سوي آينده را بگيرد، دچار اشكال مي شويم. پس در مورد
وقوع حادثه دوم خرداد من با خيلي از افرادي كه به دوم 
خردادي معروف اند كاملا" نزديك ام. اما در بهره برداري 
از دوم خرداد ممكن است من به دوم خردادي ها انتقاد داشته 
باشم و معتقدم ما نبايد دوم خرداد را پايان انقلاب
بدانيم.]]>
</TEXT>
</DOC>
<DOC>
<DOCID>HAM2-781025-067</DOCID>
<DOCNO>HAM2-781025-067</DOCNO>
<ORIGINALFILE>/1378/781025/vrzsh.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[در مقابل آمريكا با چه شيوه و چگونه 
بايد بازي كنيم]]>
</TITLE>
<TEXT>
<![CDATA[دو بازي با يك برداشت مثبت 
تركيب آرماني تيم ايران مقابل آمريكا
]]>
<IMAGE>/1378/781025/p13-1.jpg</IMAGE>
<![CDATA[
پس از انجام دو بازي در مقابل مكزيك و اكوادور تيم ملي 
فوتبال ايران به دست آوردهاي تازه اي رسيد. آزمايش نفرات 
مورد نياز در پست هاي مختلف باعث شد تا مربيان تيم يازده 
بازيكن اصلي خود را براي ديدار با آمريكا بشناسند. 
آزمايش محمود فكري در ميانه ميدان در مقابل اكوادور
اگرچه مثبت ارزيابي شد، اما هنوز براي اين پست(هافبك 
دفاعي)بايد به كريم باقري فكر كنيم. 
گروه ورزشي: تيم ملي فوتبال ايران در ديدار باتيم جوان 
اكوادور با تغييرات عمده و با هدف آزمايش ديگر نفرات در
پست هاي مختلف به ميدان آمد. 
اين بازي نسبت به ديدار با مكزيك با اشكالات و اشتباهاتي 
توام بود. عدم آزمايش دروازه بان دوم كه البته از نظر
مربيان قابل توجيه است باعث شد تا" طباطبايي "كمي دچار
غرور كاذب شود طباطبائي باين دليل دروازه بان ثابت تمام 
ديدارها شده تا روحيه و ميدان لازم را ببيند و تجربه 
لازم را بدست آورد، اگر ذهنيت او غير از اين باشد، دچار
همان اشتباه و احتمالا" لغزشي خواهد شد كه شاهدش بوديم. 
مربيان تيم ملي به يك نتيجه نسبي رسيده اند كه در بعضي 
از پست ها بازيكنان جاي خود را پيدا كرده اند و بايد در
نقاطي كه دچار ترديد هستند بازيكنان مختلف را بكار گيرند. 
هادي طباطبائي مسلما" بازيكن ثابت پست خود خواهد بود. 
جواد زرينچه و مهدي هاشمي نسب نيز در خط دفاع موقعيت 
تثبيت شده اي دارند، متاسفانه ضعف "خاكپور" در بازي با
مكزيك اين پست را دچار لغزش كرد. به ناچار" ستار همداني "
بازيكن مطمئن در خط مياني و دفاع آخر جانشين او شد. اگر
در ذهن مربيان تيم ملي براي بازيهاي جام ملت هاي آسيا
كريم باقري در خط مياني مدنظر باشد، بردن همداني به دفاع 
كاملا" صحيح و حساب شده است. هاشمي نسب در سمت راست نمره 
قبولي گرفت و زرينچه نيز در دفاع آخر. در سمت چپ خط
مياني عليرضا امامي فر نيز پذيرفته شد، اما در پيستون 
راست هنوز مربيان دچار ترديدند. اسماعيل حلالي و محمد
نوازي آزمايش شدند كه هر دو خوب بازي كردند، اما ضريب
اطمينان نسبت به آنها هنوز صددرصد نيست. حلالي در مقابل 
مكزيك بسيار عالي بازي كرد و نوازي در مقابل اكوادور، 
اما به نظر نمي رسد اين دو بازي بتواند اين دو بازيكن را
در جمع يازده بازيكن ثابت قرار دهد. به هر جهت حلالي و
نوازي در جمع بيست بازيكن تيم ملي خواهند بود. 
در ميانه ميدان اگر كريم باقري را به خدمت بگيريم، بايد
در سمت چپ و راست او بازيكناني را قرار دهيم كه مكمل او
باشند دين محمدي، استيلي، نكونام، مهدوي كيا، عزيزي و
فكري هر كدام ويژگي خاص خود را دارند، اما براي بازيهاي 
جام ملت هاي آسيا به ويژه بازي هاي مقدماتي كه حريفان ما
نسبتا" آسان به نظر مي آيند مي توان از مهدوي كيا در
پيستون راست و خداداد عزيزي در سمت داخل چپ استفاده كرد. 
يعني مهدوي كيا، امامي فر، باقري، عزيزي و استيلي خط
مياني را تشكيل دهند. اين نتيجه گيري از بازي با مكزيك و
اكوادور حاصل شده است. خط حمله ما نيز كاملا" مشخص است. 
علي دايي با علي موسوي و يا علي دايي با عزيزي و يا علي 
دايي با مهدوي كيا كه بايد ديد حريف كدام تيم است و
چگونه بازي مي كند. مثلا" در مقابل تيم هايي چون اكوادور
كه داراي قدهاي چندان بلند نيستند، تركيب دايي و موسوي 
بهتر نتيجه مي دهد. علي دايي در دقيقه 24 روي ضربه سر و
پاس نوازي گل زد و موسوي نيز روي پاس بلند نوازي و با
جايگيري مناسب و حركت حساب شده گل دوم را به ثمر رساند. 
چنين حريفاني در مقابل بازي هوايي تيم ما كاملا" مغلوب و
مرعوب خواهند بود. اما براي مقابله با آمريكا بايد حساب
ديگري داشت و يازده بازيكن برتر را كه در حمله و دفاع 
امتحان درستي پس داده اند به خدمت گرفت. اگر هدف شكست 
دادن آمريكا باشد، مي توان خط مياني را به گونه اي چيد
كه ضرب حمله ما را افزايش دهد. در واقع با بودن علي دايي، 
مهدي مهدوي كيا و خداداد عزيزي، مي توان به اين خواسته 
رسيد، اما اگر هدف حفظ بازي و اجراي ريتم مناسب باشد
بايد در خط مياني استحكام بيشتري به وجود آورد و مهدوي 
كيا را به خط حمله برد و خداداد را براي دقايق مهم تري 
در نظر گرفت تركيب طباطبائي، زرينچه، خاكپور، هاشمي نسب، 
امامي فر، مهدوي كيا، استيلي، عزيزي، همداني، دايي و
موسوي، بهترين تركيبي است كه مي توان هم به نتيجه رسيد و
هم بازي تماشاگر پسندي انجام داد. نبايد به خاكپور چون 
بازي با مكزيك نگاه كرد. او در مقابل آمريكا نوع ديگري 
بازي خواهد كرد.]]>
</TEXT>
</DOC>
<DOC>
<DOCID>HAM2-781025-068</DOCID>
<DOCNO>HAM2-781025-068</DOCNO>
<ORIGINALFILE>/1378/781025/vrzsh.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[خبرهايي از واليبال]]>
</TITLE>
<TEXT>
<![CDATA[كيش و چابهار ميزبانان واليبال ساحلي 
گروه ورزشي: پس از گذشت نزديك به 7 ماه از آخرين دوره 
مسابقات واليبال ساحلي قهرماني ايران، فدراسيون والييال 
اعلام كرد: بزودي رقابت هايي در دو بندر چابهار و كيش با
شركت تيم هاي داخلي آغاز مي شود. تاريخ مسابقات كيش 
اواخر بهمن ماه اعلام شده است. 
چين و ژاپن اعلام آمادگي كردند
براي حضور در دهمين دوره مسابقات واليبال جوانان آسيا كه 
27 مرداد ماه سال آينده در تهران برگزار مي شود، تاكنون 
دو كشور چين و ژاپن آمادگي خود را اعلام داشته اند. 
انتظار مي رود در اين دوره از رقابت ها 16 كشور شركت 
كنند. در دوره قبلي اين بازيها كه 14 تيم حضور داشتند
تيم ايران فاتح جام قهرماني جوانان آسيا شد. 
شانس ميزباني اروميه بيشتر است 
درپي نزديك به ده دوره از برگزاري مسابقات بين المللي 
واليبال دهه مبارك فجر، شهرهاي مختلفي چون ساري، تهران، 
مشهد، اصفهان و قزوين هر كدام يك يا چند بار ميزبان اين 
بازيها بوده اند. اين بار اروميه تلاش فراواني دارد تا
به جمع ديگر ميزبانان اين مسابقات اضافه شود. 
جز اروميه شهرهاي ديگري نيز همچون ساري خواهان ميزباني 
هستند، اما به نظر مي رسد با علاقمندي بيشتر مسئولان و
مردم شهر اروميه فدراسيون واليبال نگاهش بيشتر به اين 
شهر دوخته شده است. تا اين لحظه از جمع تيم هاي خارجي 
نفت روسيه آمادگي خود را به فدراسيون واليبال ايران 
اعلام داشته است.]]>
</TEXT>
</DOC>
<DOC>
<DOCID>HAM2-781025-069</DOCID>
<DOCNO>HAM2-781025-069</DOCNO>
<ORIGINALFILE>/1378/781025/vrzsh.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[معاون فني سازمان تربيت بدني در قشم]]>
</TITLE>
<TEXT>
<![CDATA[گروه ورزشي: معاون فني سازمان تربيت بدني كه در گردهمايي 
مسئولان هياتهاي دووميداني سراسر كشور در جزيره قشم شركت 
كرده است از تاسيسات و امكانات ورزشي اين جزيره بازديد
كرد. 
در اين بازديد كه مولا هويزه و حيدر عبداللهي مديركل 
تربيت بدني استان هرمزگان و رئيس تربيت بدني جزيره قشم 
نيز حضور داشتند، فائقي ازنزديك از فعاليتهاي صورت گرفته 
از جمله ساخت مجموعه ورزشي قشم و زمين چمن مصنوعي اين 
جزيره ديدن كرد.]]>
</TEXT>
</DOC>
<DOC>
<DOCID>HAM2-781025-070</DOCID>
<DOCNO>HAM2-781025-070</DOCNO>
<ORIGINALFILE>/1378/781025/vrzsh.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[ابومسلم، فجر سپاسي را شكست داد]]>
</TITLE>
<TEXT>
<![CDATA[فوتبال جام آزادگان 
گروه ورزشي: ديدار برگشت رقابت هاي فوتبال جام آزادگان 
از ديروز در شهرهاي كشور برگزار شد و طي آن تيم هاي 
ابومسلم و سپاهان رقباي خود را شكست دادند و سه بازي نيز
با تساوي خاتمه يافت. 
نتايج كامل بازي ها به شرح زير است: 
* سايپا يك ذوبآهن يك 
گلها: حميد موءمني(23)براي سايپا جواد محققيان(63)
براي ذوب آهن 
* فولاد خوزستان يك - پاس يك 
گلها: اميد خليفه اصل براي فولاد ماركار آقاجانيان براي 
پاس
* ابومسلم يك - فجر سپاسي صفر
گل: حميدرضا ابراهيمي براي ابومسلم 
* ايرسوتر نوشهر يك چوكاي تالش يك 
گلها: حميدرضا غفاري(8)براي چوكا- علي شعوري(12)براي 
ايرسوتر
* سپاهان يك صنعت نفت صفر
گل: مجيد بصيرت(82)پنالتي براي سپاهان.]]>
</TEXT>
</DOC>
<DOC>
<DOCID>HAM2-781025-071</DOCID>
<DOCNO>HAM2-781025-071</DOCNO>
<ORIGINALFILE>/1378/781025/vrzsh.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[برترين هاي پيكار انتخابي تكواندو
دانشجويان]]>
</TITLE>
<TEXT>
<![CDATA[گروه ورزشي: پيكارهاي انتخابي تكواندو دانشجويان كشور
جهت شركت در مسابقات جهاني تايوان با شناخت برترين هاي 
اوزان مختلف روز گذشته به پايان رسيد. 
كاظم مهري، نورالدين فائقي، محمد عارف دهقان، مير سعيد
حسيني، محمد كشوري دلاور، يوسف مختاري، عباس گياهي، حميد
شيرواني، حسين محموديان، محسن حاتمي، مجتبي نوروزي و
مرتضي محمدپور برترين هاي اين پيكارها بودند كه قرار است 
از ميان آنان نفراتي به عضويت تيم اعزامي در آيند. 
مسابقات جهاني تايوان طي روزهاي 9 تا 13 فروردين ماه سال 
آينده برگزار مي شود.]]>
</TEXT>
</DOC>
<DOC>
<DOCID>HAM2-781025-072</DOCID>
<DOCNO>HAM2-781025-072</DOCNO>
<ORIGINALFILE>/1378/781025/vrzsh.htm</ORIGINALFILE>
<ISSUE>شنبه 25 15 jan 2000 دي 1378،، شماره 2027</ISSUE>
<DATE calender="Western">2000-01-15</DATE>
<DATE calender="Persian">1378/10/25</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[پيكان بازي تلافي جويانه را برد]]>
</TITLE>
<TEXT>
<![CDATA[بسكتبال باشگاههاي ايران 
گروه ورزشي: در شروع مجدد رقابت هاي جام برتر بسكتبال 
باشگاههاي ايران دو تيم فجر و پيكان تهران حريفان خود را
شكست دادند. 
" فجر" در پيكاري خانگي برابر هما به برتري(103 بر 90)
رسيد و پيكان در مصافي تلافي جويانه با شهرداري گرگان با
نتيجه(93 بر 86)از سد اين حريف گذشت. شهرداري گرگان 
فاتح بازيهاي نيم فصل در اين بازي در شرايطي كه به دليل 
سرماخوردگي قادر به استفاده كامل از محمدمهدي ايزدپناه 
نبود، با درخشش كلاه سنگياني رقابت نزديكي با پيكان داشت، 
اما زور اين تيم به تيم پرمهره پيكان نرسيد و در پايان 
مغلوب شد. علي توفيق، بهزاد افرادي، محمدرضا خليلي و
پويا تاجيك از جمله بازيكنان موفق پيكان در روز بازي با
شهرداري بودند.]]>
</TEXT>
</DOC>
</HAMSHAHRI2>
