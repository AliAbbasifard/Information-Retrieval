<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-781023-001</DOCID>
<DOCNO>HAM2-781023-001</DOCNO>
<ORIGINALFILE>/1378/781023/adabh.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[تصوير مخدوش زن بر پرده سينما]]>
</TITLE>
<TEXT>
<IMAGE>/1378/781023/p10-1.jpg</IMAGE>
<![CDATA[
به مناسبت برگزاري همايش زن و سينما
* هنوز سينماي ما نتوانسته چهره شفاف و واقعي يك زن را
به تصوير بكشد و حتي در فيلم هايي كه محور آنان را زن 
تشكيل مي دهد به نوعي دچار افراط و تفريط شده است 
" زن و سينما" عنوان همايشي است كه در روزهاي 26 و 27 دي 
ماه در تالار علامه اميني دانشگاه تهران برگزار خواهد شد. 
اين همايش كه به همت شوراي فرهنگي اجتماعي زنان وبا
حضور گروهي از هنرمندان زن، سينماگران، منتقدان و
صاحبنظران سينمايي برگزار مي شود، با بررسي شخصيت زن در
سينما بر شفاف شدن نقش او در عرصه سينما تاكيد خواهد كرد
و جايگاه كنوني اش را در اين زمينه به ارزيابي خواهد
نشست. 
پيش از اين در هم انديشي بين المللي حضور زن در سينما كه 
اسفند 1375 در تهران برگزار شد، برخي از محورهاي مورد
نظر از سوي شركت كنندگان مورد بررسي قرار گرفت. 
شركت كنندگان در اين هم انديشي، طي بيانيه پاياني خود بر
ارتقاي نقش مثبت زنان توسط رسانه هاي گروهي و سينمايي، 
جلوگيري از هر گونه سوء استفاده از زنان در فعاليت هاي 
سينمايي و رد هر گونه خشونت و استثمار جنسي و رفتارهاي 
تحقيركننده از سوي سازندگان فيلم هاي سينمايي، تاكيد
كردند. 
هر چند برخي از موارد شامل سينماي كشور ما نيست، اما
بايد پذيرفت كه هنوز سينماي ما نتوانسته چهره شفاف و
واقعي يك زن را به تصوير بكشد وحتي در فيلم هايي كه محور
آنان را" زن "تشكيل داده، به نوعي دچار افراط و تفريط
شده است. 
به گفته برخي از هنرمندان عرصه سينما بويژه زنان 
سينماگر نقش زنان در اينگونه فيلم ها بيشتر حاشيه اي 
بوده است. 
شيرين وحيدي، رئيس كانون تدوين كنندگان سينماي ايران 
مي گويد: در بخش عمده اي از فيلم هاي كنوني، تصويري كه 
از زنان ارائه مي شود، مخدوش است. 
وي افزود: مساله زنان و تصويري كه از آنان در سينما
ارائه مي شود، به نوع نگاه كارگردان نيز بستگي دارد، يعني 
هر چه كارگردان از شرايط اجتماعي كشورش شناخت بيشتري 
داشته باشد، طبعا" شخصيت هاي ارائه شده در فيلم هايش نيز
براي مخاطب باور كردني تر است. به عنوان مثال درفيلم هاي 
" رخشان بني اعتماد" نه به صرف اينكه وي يك زن است، بلكه 
بدين دليل كه تحليل اجتماعي درستي از جامعه خويش دارد، 
شخصيت هاي فيلم اعم از زن و مرد، براي مخاطب باوركردني 
هستند. 
وحيدي به ارائه تصوير صحيحي از زن روستايي در فيلم 
" ماديان "اشاره مي كند و مي گويد: "فيلمي همچون "مرد
عوضي" را نيز داريم كه تصويري كاملا غلط از زن ارائه مي 
دهد و هر چند داراي فضاي كمدي است اما حركتي است در جهت 
توجيه تعددزوجات و شكستن تابوي دو همسري بودن مردان. 
وقتي كه اين فيلم را ديدم، احساس كردم كه به من توهين 
شده است. چرا كه اين فيلم سعي مي كرددر قالبي فانتزي، دو
زن داشتن را جا بيندازد. "
وي خاطر نشان كرد: "تاثير چنين فيلم هايي، لحظه اي است 
و اگر راه بازشود كه در كنار فيلمي همچون "مرد عوضي "سه 
فيلم پر محتوا نيز تهيه شود، قطعا" به خودي خود، اين 
فيلم ها از طرف مخاطبان پذيرفته نمي شوند. "
ناصرشفق، مديرعامل انجمن سينماي انقلاب و دفاع مقدس 
مي گويد: پشتيباني از هشت سال دفاع مقدس را شيرزنان اين 
مرز و بوم بر عهده داشتند، ليكن در فيلم هاي سينمايي 
كمتر به چهره زن در عرصه پايمردي توجه جدي و كافي شده 
است. 
متاسفانه طي دو دهه گذشته هرگز شرايطي در سينما
براي ارائه سيماي واقعي زن و نقش موءثر او در عرصه تحولات 
اجتماعي و سياسي كشورفراهم نشده است. 
در سينماي دفاع مقدس نيز سيماي زن به مراتبمظلومتر از
ديگر ابعاد دفاع مقدس بوده است. 
شفق معتقد است به رغم اينكه بسياري از فيلم ها و
فيلمسازان به نوعي "زن "، شخصيت، مسايل و مشكلاتش را موضوع 
خود قرار داده اند، تاكنون سينمااز بازگويي چهره واقعي 
زن طفره رفته است. 
وي در مورد امكان استفاده ابزاري از چهره زن در سينماي 
كشور گفت: اين مساله صرفا" به عرصه گيشه خلاصه نمي شود. 
سينما اگر قابليت خود را افزايش دهد و به انتظارات مردم 
از يك فيلم خوبپاسخ دهد، هر جلوه اي از استفاده ابزاري 
از جمله چهره زن خود به خود محكوم به فناست. 
استفاده ابزاري بيشتر، از سطح تفكر آسان پسند، سهل نگر
و خام فيلمساز نشات مي گيرد، زماني كه سينما بتواند در
همه حيطه هاي خود به رشد قابل قبولي برسد، عملا" اين 
نقيصه برطرف خواهد شد. 
شهريار پارسي پور كارگردان فيلم نقش عشق مي گويد: در
سينماي ايران بسياركم پيش آمده كه شخصيت زن به صورت كامل 
بررسي شود، حتي به وسيله زنان فيلمساز كه تعدادشان نيز
كم نيست. 
البته بي انصافي است اگر به فيلم هايي چون "ماديان "،
" آن سوي آتش "،" بانوي ارديبهشت "و بخش هايي ازفيلم "دو
زن" اشاره نكرد. اما به هر حال حضور شخصيت زن در
فيلم هاي ايراني اساسا" غيرواقعي و تصنعي جلوه مي كند. 
اين كارگردان با اشاره به فيلم "روسري آبي "ساخته رخشان 
بني اعتمادمي گويد: رخشان بني اعتماد در اين فيلم حضور
زن را كوبنده تر و تاثيرگذارتر نشان مي دهد ولي با توجه 
به فضاي مردانه فيلم، نمي توان وجوه زنانه آن را متمايز
كرد. وي با اشاره به استفاده ابزاري از زن در بعضي از
فيلم ها مي گويد: زماني كه نمي توان دقيق و موشكافانه زن 
را در سينما بررسي كرد امكان استفاده ابزاري نيز وجود
دارد. در سينماي ايران شايد 80 درصد اينگونه از
زن استفاده مي شود، حضوري صرفا" زنانه و احيانا" براي 
گرم كردن گيشه. 
فرزان سجودي استاد دانشگاه علامه طباطبايي معتقد است: 
در سينماي ايران به جاي "شخصيت "زنها، "تيپ "آنها مطرح 
مي شود. 
اين كارشناس سينما و تئاتر مي گويد: در" تيپ "زن خوب
آرماني به بهترين نحو ممكن در خدمت آسايش مرد است، از
قبيل فداكاري و ازخودگذشتگي براي مردكه به عنوان ارزش 
تبليغ و تقويت مي شود. 
سجودي با استثنا قايل شدن درباره چند فيلم مي گويد: در
فيلم" سارا" ساخته "داريوش مهرجويي "، هر چند زن در مقابل 
نقش كليشه اي "پسنديده "طغيان مي كند، اما باز هم حالت 
انفعالي دارد و درحدي باقي مي ماند كه شرايط را
نمي پذيرد، اما همه چيز را براي مرد مي گذارد. 
وي درباره فيلم "دو زن "ساخته "تهمينه ميلاني "نيز چنين 
مي گويد: ميلاني خودرا به عنوان كارگردان زن جسور كه 
مسايل را شجاعانه مطرح مي كند، معرفي مي كند اما درتحليل 
ژرفي از فيلم "دو زن "ما تمام ابعاد مردسالارانه 
رامي بينيم. 
زن آرماني اين فيلم هنوز كليشه است و شرايط آرماني زندگي 
" رويا" به خاطر همراهي مردش است و" فرشته "نيز با شرايط
تحميلي، انفعالي برخورد مي كند و سرانجام آنچه موانع را
ازسر راه وي برمي دارد، باز هم مردان هستند. 
وي، به عنوان راهكاري براي تغيير نقش زن در سينما گفت: 
براي تحول بايد به تدريج كارگردانان زن بتوانند به نگاه 
زنانه دست يابند نه اينكه به جهان و همچنين به زن، 
كماكان از چارچوب مردانه تعديل شده بنگرند. 
فاطمه مرادي مدير مسئول ماهنامه سينمايي "جايزه "معتقد
است: سينما تاكنون درارائه چهره واقعي و درخور شان زن 
ايراني به جامعه عملكرد موفقيت آميزي نداشته است. 
اگر ظرف 20 سال گذشته، هرسال تنها دو فيلم از مجموع 60
تا 70 فيلم ساخته شده، به طرح مسايل، مشكلات و معرفي 
شخصيت ملي و مذهبي زن ايراني اختصاص مي يافت، جامعه 
مسيري غير ازروال كنوني را در برخورد با مسايل زنان طي 
كرده بود. 
مرادي مي گويد: افراط و تفريط بزرگترين معضل حوزه 
فرهنگي ما بوده و هيچ گاه نتوانستيم با شناخت نسبي از
شخصيت و تاثير عميق زنان در عرصه هاي مختلف اجتماعي، در
ارائه واقعي چهره آنان موفق باشيم. 
متاسفانه روند كلي حركت سينماي امروز بدون اندكي تامل 
به سوي حوزه هاي تكراري، كليشه اي و سطحي شدن در جريان 
است. 
وي تاكيد كرد: رفع پاره اي از مشكلات زنان سينماگر و به 
تبع آن سينمادر چهره كنوني آن، در گرو احياي خودباوري در
زنان و حراست آنان از جايگاه و شان واقعي خويشتن به دور
از شعارهاي فريباي حقوق بشري است. 
شركت هاي فيلم سازي نيز در كمك به دستيابي زنان به اين 
خودباوري و نزديك سازي چهره زن در سينما به هويت انساني، 
اسلامي آن نقش بسزايي دارند.]]>
</TEXT>
</DOC>
<DOC>
<DOCID>HAM2-781023-002</DOCID>
<DOCNO>HAM2-781023-002</DOCNO>
<ORIGINALFILE>/1378/781023/adabh.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[مهاجراني در جشنواره فيلم آبادان: سينما
در زندگي مردم نقش مهمي دارد]]>
</TITLE>
<TEXT>
<![CDATA[در مراسم افتتاح جشنواره فيلم اجتماعي آبادان دكتر
مهاجراني وزير فرهنگ و ارشاد اسلامي در سخناني با اشاره 
به اهميت سينما بويژه سينماي اجتماعي در كشورمان گفت: 
سينما در زندگي مردم نقش موءثر و بسزايي دارد. افرادي 
هستند كه با ديدن يك فيلم تغييرات اساسي در زندگي 
اجتماعي آنان رخ مي دهد. 
وي با بيان اين مطلب كه بعضي از حكومتها در جهان بصورت 
بسته عمل مي كنند افزود: سينما وسيله بسيار مهم و مناسبي 
است كه مسائل و مشكلات اجتماعي مردم را به تصوير
مي كشاند. 
در همين مراسم مدير كل فرهنگ و ارشاد اسلامي خوزستان گفت: 
تا پايان امسال سه سينما در شهرستان آبادان راه اندازي 
مي شود. 
خسرونشان افزود: هم اكنون آبادان تنها داراي يك سينما
است كه يك سينماي ديگر اين هفته در اين شهرستان به 
بهره برداري مي رسد. 
وي اضافه كرد: علاوه بر اين، دو سينما نيز تا پايان 
امسال در اين شهرستان به بهره برداري خواهد رسيد. وي گفت: 
هزينه اين سينماها از محل كمك هاي ويژه فرهنگ و ارشاد
اسلامي و استانداري خوزستان تامين شده است.]]>
</TEXT>
</DOC>
<DOC>
<DOCID>HAM2-781023-003</DOCID>
<DOCNO>HAM2-781023-003</DOCNO>
<ORIGINALFILE>/1378/781023/adabh.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[آثار بني اعتماد در جشنواره آبادان]]>
</TITLE>
<TEXT>
<IMAGE>/1378/781023/p10-2.jpg</IMAGE>
<![CDATA[
شش فيلم از رخشان بني اعتماد در نخستين جشنواره 
فيلم هاي اجتماعي در آبادان به نمايش درمي آيد. در اين 
جشنواره به منظور بزرگداشت اين كارگردان آثار وي را
تماشاگران نخل هاي سوخته به نظاره خواهند نشست. 
فيلم هاي خارج از محدوده، زردقناري، پول خارجي، نرگس، 
روسري آبي و فيلم بانوي ارديبهشت از جمله فيلم هايي است 
كه در اين جشنواره به نمايش درمي آيند. 
نخستين جشنواره فيلم ها اجتماعي تا 23 ديماه(امروز)در
شهرهاي آبادان، اهواز و دزفول برگزار مي شود.]]>
</TEXT>
</DOC>
<DOC>
<DOCID>HAM2-781023-004</DOCID>
<DOCNO>HAM2-781023-004</DOCNO>
<ORIGINALFILE>/1378/781023/adabh.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[2 فيلم ايراني در جشنواره هند]]>
</TITLE>
<TEXT>
<![CDATA[بيست و يكمين جشنواره فيلم هند با شركت هفتاد فيلم از 45
كشور جهان ازجمله ايران در دهلي نو گشايش يافت. 
" مالتي ساهايي "مدير اين جشنواره گفت: دو فيلم ايراني "
رنگ خدا" ساخته مجيد مجيدي و" باد ما را با خود خواهد
برد" اثر عباس كيارستمي نيز در اين جشنواره شركت دارند. 
وي افزود: عباس كيارستمي يكي از اعضاي هيات داوران بخش 
مسابقه اين جشنواره خواهد بود. 
پيشتر اعلام شده بود كه فيلم دو زن ساخته تهمينه ميلاني 
در اين جشنواره شركت خواهد كرد.]]>
</TEXT>
</DOC>
<DOC>
<DOCID>HAM2-781023-005</DOCID>
<DOCNO>HAM2-781023-005</DOCNO>
<ORIGINALFILE>/1378/781023/adabh.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[" مكرمه "جايزه بهترين فيلم مستند را
دريافت كرد]]>
</TITLE>
<TEXT>
<![CDATA[گروه هنري - فيلم "مكرمه "ساخته ابراهيم مختاري جايزه 
اول مسابقه فيلم هاي مستند را در فرانسه به خود اختصاص 
داد. "ردپاي زندگي "عنوان مسابقه ايست كه هر سال 
درفرانسه در زمينه كارگرداني فيلم هاي مستند برگزار
مي شوند. 
مكرمه داستان زندگي زني است كه در جواني به زور شوهر
داده مي شود و نقاشي هاي او بر روي ديوارهاي خانه اش، 
زندگي اش را شهادت مي دهند.]]>
</TEXT>
</DOC>
<DOC>
<DOCID>HAM2-781023-006</DOCID>
<DOCNO>HAM2-781023-006</DOCNO>
<ORIGINALFILE>/1378/781023/adabh.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[60 ميليارد ريال براي ساخت سينما اختصاص 
يافت]]>
</TITLE>
<TEXT>
<![CDATA[گروه هنري - معاون سينمايي وزارت فرهنگ و ارشاد اسلامي 
در آبادان اعلام كرد: از سال آينده براي فعال شدن بخش 
خصوصي و با موافقت رئيس جمهوري 60 ميليارد ريال وام 
تبصره سه براي ساخت سينماهاي جديد در كشور اختصاص 
مي يابد. 
سيف الله داد افزود: در كشور به ازاي هر يك ميليون نفر در
سال، كمتراز يك فيلم توليد مي شود كه اين سرانه، 
قابل قبول نيست.]]>
</TEXT>
</DOC>
<DOC>
<DOCID>HAM2-781023-007</DOCID>
<DOCNO>HAM2-781023-007</DOCNO>
<ORIGINALFILE>/1378/781023/ejtem.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[آيا اعتماد شمشير دولبه است؟]]>
</TITLE>
<TEXT>
<IMAGE>/1378/781023/p12-1.jpg</IMAGE>
<![CDATA[
دروغ يكي از مهمترين عواملي است كه باعث بي اعتمادي و
سلب اطمينان مي شود. عدم صداقت در گفتار افراد و
ناهمخواني رفتار و گفتار ديگران باعث مي شود در برخورد
با آنان بانوعي پرهيز رفتار كنيم. وقتي از كسي دروغ 
مي شنويم ديگر به سختي مي توانيم حرفهاي او را باور كنيم. 
در روابط ميان انسانها چه فردي و چه جمعي، اعتماد بخش 
مهمي از آن را به خود اختصاص مي دهد. هر اعتمادي نيازمند
داشتن حداقل شناختي است كه طرفين يك ارتباط به هم دارند. 
گاه اين روابط نسبي است مثل روابط اعضاي خانواده كه در
اين صورت شناخت نقش كمتري دارد. معمولا" افرادي كه با
يكديگر نسبتهاي خوني دارند و خويشاوند هستند روابط
بينابين عميقي دارند و در ايجاد اعتماد كمتر دچار مشكل 
شده و بيشتر به خويشاوندان اهميت مي دهند تا به افراد
غريبه. 
اما هنگامي كه روابط از حيطه خانواده و فاميل بيرون 
مي رود نقش اعتماد بيشتر حس مي شود در روابط از نوع دوم 
همچنان كه دامنه آن گسترش مي يابد، روابط بين آدمها نيز
متنوع تر مي شود اين روابط به شكلهاي مختلف ديده مي شود. 
همسايه، همكار، پزشك، راننده و.. گاه باور ما است كه 
باعث اعتماد ما به ديگران مي شود. وقتي كه به پزشك 
مراجعه مي كنيم به راحتي مشكلاتمان را با وي مطرح 
مي كنيم و حتي خصوصي ترين مسائل خود را با وي درميان 
مي گذاريم. چه چيز باعث اعتماد ما به پزشك مي شود؟ اين 
گفته كه پزشك محرم اسرار بيمار است يا دانستن اين نكته 
كه او قسم نامه اي براي حفظ اسرار بيمار امضاء كرده است. 
در مورد ديگران چه چيز باعث اعتماد ما مي شود؟
اولين مسئله در جلب و ايجاد اعتماد شناخت ما از ديگران 
است در روابط انساني خصوصا" از نوع نزديك اعتماد اهميت 
فراواني دارد و اين اهميت وقتي خود را بيشتر نشان مي دهد
كه به رابطه شناخت و اعتماد پي مي بريم. "هايدر" نويسنده 
و روان شناس آلماني مي گويد: "ما چنين نشان مي دهيم 
افرادي را دوست داريم و با آنان كنار مي آئيم كه باورها
و نگرشهاي آنان با ما يكسان باشد هرچه اين تشابه بيشتر
باشد ما به شناخت خود از افراد صحه مي گذاريم و در اين 
صورت ممكن است به او اعتماد كنيم. "
معمولا" افرادي كه شباهتهاي فرهنگي و اخلاقي زيادي با
ما دارند براي ما درك شدني ترند و اعتبار بالايي براي 
آنان قائليم. اعتماد داشتن به اين افراد براي ما راحتتر
از اعتماد به كساني است كه بين خود و آنان اختلافات 
شخصيتي مي بينيم. اين موضوع به نوع فرهنگ افراد مربوط
مي شود. 
شك نيست كه فرهنگهاي متفاوت در بسياري از موارد در مقابل 
مسائل مختلف به گونه اي متفاوت نسبت به يكديگر عمل 
مي كنند. طبقه بندي و قشربندي در اين ميان از حساسيت 
بيشتري برخوردار است. افراد درون يك گروه، طايفه و يا
قشر راحت تر با يكديگر مسائل خودشان را حل كرده و بيشتر
با هم ارتباط دارند و به اعضاي گروه و خانواده خود بيشتر
اعتماد كرده و كمتر به ديگران تكيه دارند. هر گروه و
طبقه اي داراي خرده فرهنگ است كه اين امر به روي اعتماد
افراد تاثير مي گذارد. 
اعضاي يك خرده فرهنگ بهتر يكديگر را درك كرده و تمايل 
بيشتري براي جذب يكديگر دارند. بين فرهنگ ملل نيز تفاوت 
فاحشي وجود دارد. در فرهنگ مشرق زمين خصوصا" در فرهنگ 
اسلامي معمولا" هميشه فرد معتمدي هست كه مردم براي حل 
مشكلات خود و سپردن امانت به او مراجعه مي كنند. چنين 
افرادي معمولا" يك ريش سفيد يا روحاني اند كه تقريبا" 
همه او را قبول دارند، همين مقبوليت است كه اعتماد
ديگران را باعث مي شود. كافي است به لقبي كه به حضرت 
محمد(ص)پيش از مبعوث شدن به ايشان داده شده بود اشاره 
كنيم. 
نوعي از اين مقبوليت در خانواده ها هم ديده مي شود. در
اختلافات خانوادگي معمولا" به بزرگترها روي مي آوريم و
اين سواي تجربه آنها، اعتماد ما به آنان در توانايي حل 
مشكلات ماست هرچه جوامع صميمي تر و محدودتر مي شود
اعتماد افراد نسبت به يكديگر بيشتر مي شود. در خانواده و
بين خويشاوندان معمولا" به سبب آشنايي افراد بيشتر
يكديگر را باور دارند اما هرچه وارد اجتماعات بزرگتر
مي شويم اين باور جاي خود را به روابط اجتماعي سطحي 
مي دهد و اعتماد به سختي به وجود مي آيد. "ادواردهال "
فرهنگ شناس امريكايي روابط انسانها را براساس فاصله به 
چهار دسته تقسيم كرده است: 
1- صميمانه 
2- شخصي 
3- اجتماعي 
4- عمومي 
اين فاصله ها براساس نزديكي فيزيكي و روحي و عاطفي افراد
طبقه بندي شده است، كه معمولا" در دو فاصله صميمانه و
شخصي ارتباط نزديك و دوستانه بسيار مهم است و در همين دو
نوع رابطه است كه اعتماد نقش مهمي ايفا مي كند. 
اعتماد در اجتماع 
هيچ انساني نمي تواند به تنهايي و دور از اجتماع انساني 
زندگي كند و همواره سعي در ايجاد ارتباط با ديگران دارد. 
ما در خانواده زندگي مي كنيم، با مردم كوچه و بازار
مي آميزيم، در محل كار با ديگران حشرونشر داريم و با
آنان ارتباط برقرار مي كنيم. همين حضور در اجتماع است كه 
كم كم ما را با ديگران آشنا كرده و درنتيجه باعث ارتباط
و اعتماد ما به عده اي از آنان مي شود. 
طبق يك نظريه ارتباطي نزديكي موجب ارتباط عميق و صميمي 
افراد مي شود چرا كه فرصتهاي ارتباطي براثر آن افزايش 
مي يابد. "تابز" و" ماس "دو روان شناس معتقدند كه هر
اندازه نزديكي فيزيكي بيشتر باشد و افراد بيشتر يكديگر
را ببينند اعتماد بيشتري به هم خواهند داشت و به هنگام 
دشواريها مددكار يكديگر خواهند بود. نياز به مساعدت 
ديگران، داشتن يك دوست كه حداقل به درد دل ما گوش كند و
كسي كه فكر كنيم به هنگام سختي ياور ما هست زمينه ساز
روابط اجتماعي و فردي مي گردد. دو خصيصه خوشبيني و
بدبيني افراد هم در اعتماد تاثير دارد افراد خوشبين با
مسائل راحت تر برخورد مي كنند و ارتباط با ديگران را
آسان مي گيرند اما افراد بدبين به سختي به ديگران اعتماد
مي كنند خصوصا" اگر در گذشته تجربيات تلخي از اعتماد به 
ديگران داشته باشند. 
اعتماد سياسي 
تقريبا" هر كشوري داراي حكومت و دولتي است كه يا منتخب
مردم اين كشورند و يا اينكه به زور بر آنان حكومت 
مي كنند. در نوع دوم نظام حاكم يك نظام استبدادي است كه 
تمام تصميمات و عملكردها بدون نظر مردم انجام مي شود و
مردم حق كوچكترين اعتراضي را ندارند. از اين نوع 
حكومتهاي ديكتاتوري كم نيستند و در تمام جهان مي توان 
نمونه هايي از آن را ديد. اما در نوع ديگر اصل مشاركت 
مردم حاكم است و اساس اين نوع حكومت مردم هستند ولي از
آنجايي كه همه مردم نمي توانند دولت و حكومت را شخصا" 
اداره كنند نمايندگاني را برمي گزينند تا به نمايندگي از
مردم به اداره حكومت و كشور بپردازند. از همين جا
مي توان ردپاي اعتماد را ديد. 
مجيد محمدي در كتاب جامعه مدني مي گويد: "اعتماد
معمولا" يك مفهوم دوطرفه تلقي مي شود، در اين رابطه 
دوطرفه يك طرف اعتماد سياسي شهروندان و طرف ديگر آن 
حاكميت قرار مي گيرد. در اين گونه رابطه، هرگونه عدم 
صراحت، عدم شفافيت و عدم صداقت در طرف حاكميت و هرگونه 
اعتراض، انتقاد و يا شورش يا اجتماع سياسي نشانه 
بي اعتمادي تلقي مي شود. اعتماد سياسي در جوامع غيرمدني 
معمولا" به همين رابطه منتهي مي شود ولي اعتماد سياسي در
جوامع مدني مفهوم گسترده تري دارند. در جوامع مدني 
تشكلهاي مدني كه ميان شهروندان و حاكميت قرار مي گيرند، 
اعتماد را به يك مفهوم چندوجهي و چندطرفه تبديل مي كنند. 
افراد در چنين فضاهايي در چهارچوب قراردادهاي جاري، 
قانون و اختيارات و مسئوليتهاي خاص، به يكديگر اعتماد
مي كنند كه اين نوع اعتماد عقلاني است و كسي از آن 
پشيمان نمي شود. "
معمولا" اعتماد مردم به عوامل حكومت از صحبتها و
وعده هاي آنان به وجود مي آيد و اگر اين وعده ها توسط
سران حكومت اجرا شونداين اعتماد بيشتر و تقريبا" دائم 
خواهدبود. چرا كه مردم مطمئن خواهند شد نمايندگان و
كساني كه آنان براي اداره امور كشور انتخاب كرده اند به 
فكر آنان هستند و در جهت منافع آنان گام برمي دارند. اما
گاهي ديده مي شود كه بعداز به قدرت رسيدن، فرد ديگر به 
فكر انجام تعهداتي كه به مردم دارد نيست و سعي در انجام 
آن ندارد. از همين جا ريشه هاي بي اعتمادي به دولت و
حكومت شكل مي گيرد. در اين صورت شورشها و اعتراضات سياسي 
كم كم شروع مي شود و رفته رفته وضعي پيش مي آيد كه يا
دولت بايد كنار برود و يا سعي در سركوب نمايد كه در آن 
صورت استبدادي تازه شكل مي گيرد. در كشورهايي كه مردم 
چنين تجربه هاي تلخي داشته اند به سختي مي توانند به 
فضاهاي سياسي اعتماد كنند و هر نوع فعاليتي از جانب
حكومت را با نوعي تشويش و بدبيني مي نگرند. 
در رژيمهاي استبدادي بي اعتمادي عميقا" موج مي زند. 
وجود هر نوع مخالفتي شديدا" سركوب مي شود و به همين علت 
مردم از اينكه در اماكن عمومي حضور داشته باشند و يا
حرفي بزنند مي ترسند، چرا كه به فضاهاي عمومي و مردم 
اعتماد ندارند اين نوع ترس و بي اعتمادي باعث مي شود كه 
مردم از فضاهاي عمومي كوچه و خيابان به محيط امن خانه و
خانواده كشيده شوند و از حضور در اجتماعات كه ناامن هم 
هستند پرهيز كنند. 
علل بي اعتمادي 
هر انساني تجربه گفتگو با انسانهاي ديگر را داشته يا به 
سخنان آنان گوش داده است. در گوش دادن به سخنان ديگران 
شايد بيشتر افراد با خود انديشده اند كه فلان كس آدم 
معتبري است و يا فلان آدم فرد معتبري نيست. تقريبا" تمام 
انتخابها در روابط ميان فردي دست كم در يك قسمت به اين 
نكته وابسته است كه آيا ما به گفته و رفتار طرف مقابل 
خود اعتماد داريم و براي آنان اعتباري قائل هستيم يا نه. 
اين انتخابها موضوعات مختلفي دارد. موضوعاتي چون انجام 
معامله، انتخاب همسر، انتخاب شريك، انتخاب دوست و... همه 
اين موضوعات باعث مي شود كه ما در مقوله اعتبار و اعتماد
به طرف مقابل خود حساس باشيم. در تمام موارد اولين چيزي 
كه به ذهن ما خطور مي كند اين است كه آيا طرف مقابل ما
در گفتار و كردار خود صادق است و گزندي از جانب او متوجه 
ما نمي شود پرسش قابل ملاحظه اي كه در اين هنگام به ذهن 
مي رسد و بايد پاسخگو باشيم اين است كه چه عامل يا
عواملي باعث مي شود كه ما به كساني اعتماد كنيم و براي 
ديگران اين اعتبار و اعتماد را ناديده بگيريم؟
ارسطو در كتاب" فن بلاغت "مي نويسد: سه چيز وجود دارد
كه اعتماد ما به سخنور را بالا مي برد و شخصيت او را
متناسب با اعتبار شكل مي دهد. اين سه چيز كه ما را بر آن 
مي دارند سخني را جدا از عوامل اثبات كننده آن بپذيريم 
عبارتنداز: احساس خوب، شخصيت اخلاقي و حسن نيت. 
دروغ يكي از مهمترين عواملي است كه باعث بي اعتمادي و
سلب اطمينان مي شود. عدم صداقت در گفتار افراد و
ناهمخواني رفتار و گفتار ديگران باعث مي شود در برخورد
با آنان بانوعي پرهيز رفتار كنيم. وقتي از كسي دروغ 
مي شنويم ديگر به سختي مي توانيم حرفهاي او را باور كنيم. 
اين امر در مسائل ديگر نيز صدق مي كند. در تبليغات 
تجاري و سياسي اين حقيقت انكارناپذير و شناخته شده اي 
است كه يك نظر و يا محصول بخت بيشتري براي پذيرفته شدن 
دارد، اگر بتواند به وسيله فرد شناخته شده و يا خوشنامي 
عرضه شود. هنگامي كه كالايي عرضه مي شود و يا سياستمداري 
وعده اي را براي تبليغ خود جهت انتخاب عرضه مي دارد
درصورتي پذيرفته خواهند شد كه آن كالا تمامي ويژگيهايي 
را كه براي آن تبليغ كرده اند، دارا باشند و يا فرد
سياستمدارجهت جلب اعتماد مردم وعده هايي قابل اجرا داشته 
باشد درغيراين صورت ممكن است هر دوي اين موارد به كالا
يا فرد يكبار مصرف تبديل شود. 
عدم امنيت يكي ديگر از علل بي اعتمادي است. ما در روابط
خود با ديگران پيوسته سعي در امتحان آنان داريم. نگرانيم 
كه آيا به فكر ما هستند يا با كوچكترين مشكلي رهايمان 
مي كنند. براي آنكه بتوانيم به كسي اعتماد كنيم بايد
ازجانب او احساس امنيت كنيم به عبارت بهتر اگر از جانب
كسي كه با او آشنا هستيم خطري ما را تهديد نكند به او
اعتماد مي كنيم. اما اغلب خطر صدمه ديدن بعداز اعتماد
به وجود مي آيد. اين خطر گاه مادي و گاه روحي و عاطفي 
است. به عنوان مثال مردي كه از دوستش به خاطر سوءاستفاده 
مالي شكايت كرده بود مي گفت: اتومبيلم را به دوست نزديكي 
سپرده بودم تابا وكالتي كه از جانب من داشت آنرا بفروشد. 
حتي از او خواسته بودم مقداري از پول را به عنوان 
حق الزحمه براي خودش بردارد ولي حالا با گذشت زمان زيادي 
از فروش اتومبيلم از دادن پول من سرباز مي زند. من هم 
چاره اي جز شكايت ندارم. چنين مسائلي گاهي اتفاق مي افتد
و هميشه افرادي را كه از اعتماد افراد به نفع خود
بهره برداري مي كنند را مي توان ديد. اما زمينه ساز اين 
سوءاستفاده خود ما هستيم. اعتماد بي جا به كسي كه شناختي 
از او نداريم باعث مي شود كه به ديگران اجازه دهيم از
اعتماد ما سوءاستفاده كنند. 
اين ساده انگاري است كه تمام آدمها را پاك بدانيم و به 
همه اعتماد كنيم همان طور كه نمي توانيم همه انسانهايي 
را كه در كنار ما هستند، فرصت طلب بدانيم. 
يك روان شناس مي گويد: افرادي كه از اعتماد ديگران 
سوءاستفاده مي كنند هميشه ديگران را بهتر از خود
مي دانند و به همين علت است كه از فرصتهايي كه به سبب
اعتماد ديگران به وجود مي آيد كمال بهره را مي برند. 
همچنين مي توان گفت كه ايمان و عقيده در افراد عامل مهمي 
در جلوگيري از سوءاستفاده از ديگران است. كساني كه داراي 
ايمان قوي هستند داراي وجدان بيداري هستند و اين وجدان 
بيدار هميشه مانند يك پليس مراقب آنان خواهد بود. 
اما اگر نگاهي به روي ديگر سكه بياندازيم مي بينيم كه 
وقتي بتوانيم به ديگران اعتماد كنيم خواه ناخواه اعتماد
ديگران را هم مي توانيم جلب كنيم. احساس پذيرفته شدن از
سوي ديگران باعث مي شود كه ما به زواياي شخصيت خود و
آنان پي ببريم. اگر بتوانيم كاري براي كسي انجام دهيم، 
به درد دل او گوش كنيم و اين احساس را به ديگران بدهيم 
كه بتوانند ما را به عنوان بخشي از خود بپذيرند، همين 
احساس اعتماد به ديگران را در خود هم ايجاد كرده ايم. 
به شرطي كه اول افراد را بشناسيم و قبل از آنكه به 
ديگران اجازه دهيم جاي اعتماد ما را با ساده لوحي عوض 
كنند معناي دقيق اعتماد را بدانيم. 
ويدا سامعي]]>
</TEXT>
</DOC>
<DOC>
<DOCID>HAM2-781023-008</DOCID>
<DOCNO>HAM2-781023-008</DOCNO>
<ORIGINALFILE>/1378/781023/ejtem.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ارسال كليه نشريات به جزيره خارك متوقف 
شد]]>
</TITLE>
<TEXT>
<![CDATA[گروه اجتماعي: بعلت عدم همكاري و تعرفه بالاي كشتيراني 
والفجر 8، ارسال كليه نشريات به جزيره خارك متوقف شد. 
به گزارش خبرنگار همشهري از بوشهر مديرعامل تعاوني تهيه 
و توزيع مطبوعات در استان بوشهر گفت: ارسال نشريات كه در
سالهاي گذشته از اسكله بوشهر تا جزيره خارك بصورت رايگان 
انجام مي شد، از ابتداي سال جاري تاكنون اين امر را منوط
به تعرفه ساير بارهاي تجاري نموده است. وي افزود: در
ماههاي امسال ماهانه بيش از 10 هزار تومان جهت حمل هر
عنوان روزنامه توسط كشتيراني اخذ مي گرديد ولي اين ميزان 
روزبه روز افزايش يافته و در چند روز اخير اعلام نموده 
كه روزانه بابت هر نسخه روزنامه مبلغي معادل 100 ريال 
اخذ مي گردد.]]>
</TEXT>
</DOC>
<DOC>
<DOCID>HAM2-781023-009</DOCID>
<DOCNO>HAM2-781023-009</DOCNO>
<ORIGINALFILE>/1378/781023/elmif.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[فقدان احزاب مشاركت روزنامه نگاران را
ضروري كرده است]]>
</TITLE>
<TEXT>
<![CDATA[بررسي ديدگاه هاي موجود در زمينه نامزدي روزنامه نگاران 
در انتخابات مجلس - بخش پاياني 
]]>
<IMAGE>/1378/781023/p11-3.jpg</IMAGE>
<![CDATA[
* طه هاشمي: مشاركت روزنامه نگاران درانتخابات، اصلا" 
دور از انتظار نيست 
]]>
<IMAGE>/1378/781023/p11-1.jpg</IMAGE>
<![CDATA[
* جميله كديور: ورود روزنامه نگاران به مجلس مي تواند در
راستاي نهادينه شدن هرچه بيشتر اصلاحات در حوزه مسائل 
فرهنگي و سياسي و تثبيت آزاديهاي قلم و انديشه بسيار
موءثر باشد
* احمد زيدآبادي: مهمترين نتيجه ورودروزنامه نگاران به 
مجلس تصويب" قوانين بهتر مطبوعاتي "است 
اشاره; 
بخش اول گفت وگو و گزارش تحليلي همشهري درباره نامزدي 
تعدادي از روزنامه نگاران و فعالان عرصه هاي فرهنگي و
مطبوعات براي ورود به دوره ششم مجلس شوراي اسلامي را
ديروز در همين صفحه خوانديد و طي آن با ديدگاه هاي احمد
بورقاني(معاون سابق امور مطبوعاتي وزارت فرهنگ و ارشاد
اسلامي)، محمود صدري(دبير گروه سياسي همشهري)و اصغر
رمضانپور(عضو شوراي سردبيري آفتاب امروز)در اين خصوص 
آشنا شديد. امروز در بخش پاياني اين گزارش تحليلي، 
ديدگاه هاي طه هاشمي(نماينده مجلس شوراي اسلامي)، جميله 
كديور(روزنامه نگار و عضو سابق شوراي شهر)و احمد
زيدآبادي(روزنامه نگار)مورد بررسي قرار گرفته است. 
فريبا صحرايي 
رويكرد گسترده روزنامه نگاران به مشاركت در انتخابات 
مجلس ششم و نامزدي تعداد قابل توجهي از اصحاب مطبوعات در
اين دوره، اگرچه در ابتداي مسير خود توسط شوراي نگهبان و
با ابزار" تعيين صلاحيت كانديداها" در حدي محدود، قدري 
در دست اندازهاي سياسي قرار گرفت، اما ورود
روزنامه نگاران به صحنه انتخابات و مجلس شوراي اسلامي و
تبعات مثبت و منفي آن از ابعاد مختلف قابل بررسي است. 
كمك به تثبيت جايگاه مطبوعات و روزنامه نگاري، آزادي قلم 
و انديشه، توسعه اصلاحات فرهنگي و سياسي و.. به عنوان 
تبعات مثبت و فاصله گرفتن از رسالتهاي حرفه اي و روحيه 
نقادي و نظاير آن به عنوان تبعات منفي(احتمال)اين امر
مطرح مي باشند. 
جميله كديور، روزنامه نگار و عضو سابق شوراي شهر تهران، 
ورود طيف گسترده اي از روزنامه نگاران اعم از زن و مرد
در عرصه انتخابات ششم را از آثار مثبت وضعيت فعلي سياسي 
و اجتماعي كشور مي داند. وي مي گويد: يكي از آثار مثبت 
دوم خرداد 76 كه كمتر به آن پرداخته شده، مشخص شدن 
جايگاه و اهميت روزنامه نگاران و افزايش شان و قدر آنان 
در جامعه است. اين وضعيت هم براي خود روزنامه نگاران 
آشكار شده و هم براي صنوف و اقشار ديگر خصوصا" دولتمردان 
جامعه، نماد حقيقي روشن شدن جايگاه روزنامه نگاران در
جامعه در موافقتها و مخالفتهايي كه از آنها مي شود، به 
روشني آشكار مي گردد. در حالي كه در بين طيف گسترده اي 
امروزه روزنامه نگار بودن يك نوع هويت و پرستيژ محسوب
مي شود، طيف ديگري نيز با هجمه به آنها، براي خود هويتي 
ديگر قائل است. لذا چنين وضعيتي سبب شده كه 
روزنامه نگاران با اعتماد به نفس بيشتري نه فقط در عرصه 
مطبوعات، بلكه در فضايي وراي مطبوعات وارد شوند. 
وي تقويت و تثبيت هرچه بيشتر جايگاه مطبوعات در كشور را
از جمله تبعات مثبت ورود روزنامه نگاران به مجلس عنوان 
كرده، بر اين باور است كه: ورود اهالي مطبوعات به عنوان 
نمايندگان ركن چهارم به مجلس به عنوان يكي از قواي 
سه گانه كشور مي تواند تبعات مثبتي را براي جامعه 
مطبوعاتي به طور خاص و كل جامعه به طور عام داشته باشد. 
وي معتقد است: با حضور روزنامه نگاران در مجلس آينده، 
ديگر شاهد پيشنهاداتي مشابه طرح اصلاح قانون مطبوعات كه 
به محدود شدن هرچه بيشتر مطبوعات خواهد انجاميد، نخواهيم 
بود. در عين حال حضور آنها و پيشنهادهاي سازنده آنها
مي تواند در قالب طرحهاي متنوع به تقويت و تثبيت هرچه 
بيشتر جايگاه مطبوعات در كشور بينجامد. در عين حال آثار
خير حضور روزنامه نگاران در مجلس محدود به صنف خودشان 
نخواهد بود، بلكه تمام جامعه را در برخواهد گرفت. 
با توجه به نقش مجلس در دو بعد تقنيني و نظارتي، حضور
روزنامه نگاران در هر دو عرصه قانونگذاري و نظارتي 
مي تواند منشاء خير براي جامعه باشد. با توجه به اهميت 
بعد نظارتي مجلس، مي توان اين انتظار را داشت كه ورود
روزنامه نگاران اين بعد مجلس را تقويت نمايد و بدين 
ترتيب سلامت نهادهاي موجود در جامعه را توسعه بخشد. 
وي تاكيد مي كند: "در عين حال ورود روزنامه نگاران به 
مجلس در راستاي نهادينه هرچه بيشتر اصلاحات در حوزه 
مسائل فرهنگي و سياسي مي تواند باشد. 
ورود اهالي مطبوعات به مجلس به شرط آنكه به محافظه كاري 
روي نياورند، مصلحت گرايي هاي دوره هاي قبل مجلس را
تبديل به پرسش گري و نقادي از وضع موجود خواهد كرد و در
يك كلام ورود روزنامه نگاران به مجلس به تثبيت هرچه 
بيشتر آزادي هاي قلم و انديشه كمك خواهد كرد. "
دكتر طه هاشمي، عضو هيات رئيسه مجلس و مدير مسئول 
روزنامه" انتخاب" مي گويد: "ورود اصحاب مطبوعات به مجلس 
مي تواند در عمق بخشيدن به حمايت از مطبوعات و دفاع بهتر
از حقوق مطبوعات و نيز قاعده مند كردن فعاليت آنها موءثر
باشد. "
احمد زيدآبادي، روزنامه نگارنيز مهم ترين نتيجه مثبت 
ورود روزنامه نگاران به مجلس را تصويب قوانين مطبوعات 
بهتر مي داند و شرط اصلي اين امر را هم تعهد و پايبندي 
آنها به آزادي و استقلال مطبوعات ذكر مي كند. 
استفاده از مطبوعات به عنوان ابزاري جهت تامين اهداف و
نيات سياسي و اجتماعي توسط دسته اي از مطبوعاتيها و
ارباب جرايد، شايد به نوعي مقدمه بهره جستن از ساير
لوازم موجود براي تحقق اهداف مزبور محسوب شود. 
در شرايطي كه فقدان احزاب فراگير و قوي موجب شده تا
مطبوعات به مهم ترين و اصلي ترين لوازم رجوع به آراء
عمومي مردم مبدل شوند، بسياري از صاحبنظران مشاركت 
سياسي روزنامه نگاران را امري طبيعي توصيف مي كنند. 
دكتر طه هاشمي، از فضاي ايجاد شده بعد از دوم خرداد و
تكثر مطبوعات در سالهاي اخير و كاركردهاي جديد مطبوعات 
در كشور به عنوان برخي از علل و عوامل روي آوري 
روزنامه نگاران به عرصه سياست و انتخابات ياد مي كند و
چنين مي گويد: "با نگاهي به كاركرد فعلي مطبوعات در كشور
ما، كه در واقع به نوعي نقش احزاب را ايفا مي كنند و با
در نظر گرفتن اين امر كه در حال حاضر، بسياري از اصحاب
جرايد در زمره صاحبنظران سياسي و اجتماعي هستند، بايد
گفت مشاركت آنها در اين حد در انتخابات اصلا" دور از
انتظار نيست. در جامعه اي كه احزاب به خوبي رشد نكرده و
جا نيفتاده باشند، طبيعي است كه ساير نهادها بايد نقش 
آنها را ايفا كنند و در جامعه ما هم روزنامه ها و
مطبوعات در حال ايفاي اين نقش هستند و بسياري از صاحبان 
جرايد و نويسندگان آنها، از روزنامه ها براي القاي اهداف 
سياسي خود استفاده مي كنند. "
به اعتقاد وي، در نظامي كه متكي بر راي مردم است، احزاب
به عنوان ابزاري براي مراجعه به آراي عمومي نقش مهمي 
ايفا مي كنند و در كشور ما نيز دير يا زود، بايد زمينه 
رشد و توسعه احزاب قوي فراهم شود و مطبوعات به رسالت مهم 
اطلاع رساني بپردازند و احزاب نيز وظيفه خود را انجام 
دهند. 
مدير مسئول انتخاب، همچنين مي گويد: "خلاء موجود مربوط
به احزاب در جامعه ما، در درازمدت موجب ياس و نااميدي 
مردم خواهد شد و به اهداف توسعه كشور ضربه خواهد زد. "
زيدآبادي اصحاب مطبوعات را به دو دسته نيروهاي ستادي 
(تحليلگران و يادداشت نويسان)و نيروهاي عملياتي 
(خبرنگاران، عكاسان و...)تقسيم بندي كرده و مي گويد: 
" در واقع آن دسته از روزنامه نگاران كه وارد صحنه رقابت 
انتخاباتي شده اند، متعلق به نيروهاي ستادي مطبوعات 
هستند كه هر كدام در يك رشته خاصي تخصصي دارند و ورودشان 
به مطبوعات اساسا" نه به انگيزه كار حرفه اي، بلكه براي 
ترويج و تبليغ ايده ها و عقايدي است كه فكر مي كنند براي 
جامعه مفيد است. "
وي، با اشاره به شرايط خاص جامعه فعلي ايران مي گويد: 
" در غرب، به دليل استقرار يك نظام مردم سالار باثبات، 
مطبوعات به رسالت اصلي خود يعني كار حرفه اي و
اطلاع رساني مي پردازند، در حالي كه در كشوري مثل ايران 
كه در حال گذار است، مطبوعات هم مانند ساير نهادها، تنها
وظيفه حرفه اي خود را ايفا نمي كنند و هزاران بار اضافي 
نيز بردوش مي كشند، لذا شرايط پيچيده امروز جامعه ما، 
باعث شده كه يك فرد دو تا سه نقش براي خود قائل شود و
مثلا" يك متخصص در كنار فعاليتهاي آكادميك، به كارهاي 
سياسي، اجتماعي و مثلا" روزنامه نگاري هم دست بزند و در
مجلس هم نماينده شود، لذا در يك جامعه در حال گذار، 
افراد به ناچار نقش هاي متفاوتي را مي پذيرند و با هيچ 
استدلالي هم نمي توان آنها را منع كرد. زيرا پذيرفتن 
تنها يك نقش منوط به وجود يك تقسيم كار اجتماعي بسيار
دقيق و شرايط باثبات مردم سالاري است. "
زيدآبادي، در ادامه ردصلاحيت برخي روزنامه نگاران داوطلب
نمايندگي مجلس را نشانه جايگاه ويژه مطبوعات در دوران 
فعلي عنوان مي كند و معتقد است: "مهم ترين دليل ردصلاحيت 
روزنامه نگاران نوع مطالب و مقالات آنها است. "]]>
</TEXT>
</DOC>
<DOC>
<DOCID>HAM2-781023-010</DOCID>
<DOCNO>HAM2-781023-010</DOCNO>
<ORIGINALFILE>/1378/781023/elmif.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[معرفي كتاب]]>
</TITLE>
<TEXT>
<![CDATA[عزيز نسفي 
نوشته لويد /ريجون ترجمه دكتر مجدالدين /كيواني نشر /مركز
چاپ /اول، 1378 372 /صفحه 1750 تومان. 
سده هفتم هجري عصر شكوفايي و رونق عرفان اسلامي و شاهد
ظهور انديشه ها و گرايش هاي گوناگون و پر تنوع و
چهره هاي برجسته و نامداري چون ابن عربي و مولوي بود. 
عزيز نسفي نيز از پروردگان اين عصر تنوع و رونق به شمار
مي آيد. نسفي كه از بزرگترين مشايخ صوفي زمان خود بود، 
آثاري فراوان و مهم تصنيف كرد كه از حيث وضوح و سادگي در
توضيح طريقت صوفي ممتازند و از آنجا كه در
بردارنده توصيف هايي ارزشمند از جهان بيني هاي گوناگون 
اسلامي زمانه او هستند، به تازگي توجه ويژه پژوهندگان را
به خود جلب كرده اند. 
در اين كتاب كه نقل قول هاي پرمايه اي از آثار نسفي بدان 
قوت بخشيده، پس از گزارش كوتاهي از زندگي و اوضاع عصر وي، 
دو موءلفه مهم ديدگاه فلسفي و عرفاني او، هستي شناسي و
معرفت شناسي، تحليل شده و ديدگاه هاي او درباره هدف غايي 
صوفيان و تجارب روحاني و روءيت هاي عرفا و مدارج كمال 
معنوي و نيز موضوع مهم انسان كامل و جايگاه او در نظام 
آفرينش، نقش او در ميان مخلوق و رابطه نبوت و ولايت 
تشريح شده است. 
كتاب براي علاقمندان و پژوهندگان تاريخ تصوف و دانشجويان 
تاريخ و ادبيات تدوين شده است. 
سير رمانتيسم در اروپا
مسعود جعفري /جزي نشر /مركز چاپ /اول 1378 شمارگان /ندارد
405 /صفحه 2250 تومان 
در ايران، اين تصوري نسبتا" رايج است كه رمانتيسم صرفا" 
يك شيوه و سبك ادبي است كه عمدتا" در پاره اي ژست هاي 
عاشقانه و مقداري آه و افسوس و اشك و حسرت خلاصه مي شود
و به لحاظ اجتماعي و فكري نيز پديده اي است ضد رئاليستي 
و مبتني بر خيال انديشي و ذهن گرايي صرف. اما واقعيت اين 
است كه رمانتيسم نه فقط يك مكتب ادبي، بلكه جنبش و نهضت 
جهاني است كه زمينه هاي گوناگوني همچون ادبيات، فلسفه، 
علوم اجتماعي و سياسي، معماري، موسيقي، نقاشي، سينما و
جز آن را دربرمي گيرد. 
كتاب 16 فصل دارد و مباني نظري و زمينه هاي اجتماعي و
نحله هاي گوناگون رمانتيسم را مي كاود. 
گزارش دشواري هاي ديوان خاقاني 
دكتر مير جلال الدين /كزازي نشر /مركز چاپ /اول شمارگان 
/ندارد 4950 تومان 
اين كتاب، در حقيقت مكمل ديوان خاقاني تصحيح دكتر كزازي 
است آن بيت ها كه در ديوان خاقاني تصحيح دكتر كزازي 
دشوار تشخيص داده شده و داراي علامت بودند، در اين كتاب
گزارش(معني)شده اند. 
كتاب عمدتا" به كار دانشجويان زبان و ادب پارسي مي آيد. 
چرا كه معمولا" در كلاس هاي دانشگاهي ادبيات، خبري از
كافتن مغز اشعار نيست و از دانشجو گزارش بيت ها و حداكثر
يكي دو امر حاشيه اي ديگر را مي خواهند و از آنجا كه 
گزارش ابيات خاقاني دشوار است، چنين كتابي نمره آخر ترم 
را تضمين تواند كرد. دقت دكتر كزازي در اين زمينه، 
برپايه آشنايي ديرپاي وي با خاقاني ستودني است.]]>
</TEXT>
</DOC>
<DOC>
<DOCID>HAM2-781023-011</DOCID>
<DOCNO>HAM2-781023-011</DOCNO>
<ORIGINALFILE>/1378/781023/elmif.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[كتاب ماه ادبيات و فلسفه]]>
</TITLE>
<TEXT>
<![CDATA[نام يحيي مهدوي پيوندي عميق و وثيق با فرهنگ و فلسفه در
ايران دارد و اهل فلسفه به نقش استاد در بنيان گروه 
فلسفه دانشگاه تهران و تربيت شاگردان فراوان وقوف دارند. 
بيست و پنجمين شماره كتاب ماه ادبيات و فلسفه در تجليل 
از استاد يحيي مهدوي منتشر شده كه شامل مطالب زيراست: 
استاد استادان(گفت وگو با دكتر يحيي مهدوي)، زندگي و
احوال و آثار استاد(دكتر محمد خوانساري)، چند خاطره از
استاد(دكتر غلامعلي حداد عادل)، جنگ تفاسير(مراد
فرهادپور)، زمان و هويت در نظر برگسون و فرويد وپروست 
(دكتر علي قيصري)، صيادان معني(عليرضا ذكاوتي قراگزلو)،
پرسشهاي بنيادين فلسفه(احمد موسوي)، داستان نويسي ايران 
در سال 1377(حسن ميرعابديني)، از جنس نسيم(سيداحمد
هاشمي)و مقالات ديگر...]]>
</TEXT>
</DOC>
<DOC>
<DOCID>HAM2-781023-012</DOCID>
<DOCNO>HAM2-781023-012</DOCNO>
<ORIGINALFILE>/1378/781023/elmif.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[دكتر معين: ساختار نظام آموزش عالي براي 
متناسبكردن آن با نيازهاي اجتماعي و
جهاني تغيير مي كند]]>
</TITLE>
<TEXT>
<![CDATA[گروه علمي فرهنگي: آموزش عالي بايد با تدارك و
آماده كردن ساختار جديد به نيازهاي روز پاسخ گويد. چون 
تكيه بر ساختارهاي كهنه، نشان دهنده بي توجهي نسبت به 
مسئوليت ديني، ملي و انقلابي است. 
دكتر مصطفي معين وزير فرهنگ و آموزش عالي چهارشنبه در
جمع روءساي دانشگاهها و مراكز پژوهشي كشور با اعلام اين 
مطلب گفت: تغيير در ساختار نظام آموزش عالي به معناي يك 
تغيير و تحول اداري صرف ويا به زعم برخي مدعيان سطحي نگر
يك تغيير نام نيست بلكه اين تغيير ساختارتلاش جدي در جهت 
متناسب كردن نظام آموزش عالي و با نيازها و
مقتضيات اجتماعي و جهاني است. 
وزير فرهنگ و آموزش عالي حضور چشمگير و فعال دانشگاهيان 
و دانشجويان رادر جهت تثبيت و تكميل حركت اميدبخش 
حماسه دوم خرداد 76 با تشكيل مجلسي مردمي و سرشار از
دانايي و معنويت و بينش علمي آرزو كرد.]]>
</TEXT>
</DOC>
<DOC>
<DOCID>HAM2-781023-013</DOCID>
<DOCNO>HAM2-781023-013</DOCNO>
<ORIGINALFILE>/1378/781023/elmif.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[عمارت 100 ساله شيرينه اثر ملي شد]]>
</TITLE>
<TEXT>
<IMAGE>/1378/781023/p14-2.jpg</IMAGE>
<![CDATA[
گروه علمي فرهنگي: عمارت 100 ساله شيرينه در 5 كيلومتري 
شهر خورموج كه به دليل قرارگرفتن در كنار آب شيرين به 
" عمارت شيرينه "معروف شده است، با شماره 2396 در فهرست 
آثار ملي ايران به ثبت رسيد. 
اين عمارت كه توسط صمدخان دشتي بنا شده و محل ييلاقي وي 
به شمار مي رفته، از سنگ و گچ و در دو طبقه ساخته شده 
است. 
بخش مركزي طبقه زيرين كه به صورت سالني به ابعاد 24
مترمربع است درگاههايي به شكل هلالي و به صورت قرينه در
ديوارهاي شرقي و غربي ايجاد كرده است.]]>
</TEXT>
</DOC>
<DOC>
<DOCID>HAM2-781023-014</DOCID>
<DOCNO>HAM2-781023-014</DOCNO>
<ORIGINALFILE>/1378/781023/eqtes.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[ايران خواستار جبران خسارات تاخير
سرمايه گذاري در طرح صادرات گاز به تركيه 
شد]]>
</TITLE>
<TEXT>
<![CDATA[براي تسريع در استفاده از اين طرح، تركيه خريد گاز براي 
شهرهاي واقع در مسيررا آغاز مي كند
گروه اقتصادي: مهندس زنگنه وزير نفت كشورمان صبح ديروز
در ديدار با" يوخان ياردين "مديرعامل شركت گاز تركيه 
(بوتاش)با اعلام پايان عمليات فني احداث خط لوله گاز
توسط شركت ملي گاز ايران آمادگي كشورمان را براي صدور
گاز طبيعي به تركيه اعلام كرد. 
به گزارش روابط عمومي وزارت نفت، مديرعامل شركت گاز
تركيه با تاييد مراتب آمادگي ايران، با تقدير از تلاشهاي 
بعمل آمده، اظهار داشت: "متاسفانه بدليل پاره اي از
مشكلات، شركت گاز تركيه در زمان مقرر موفق به اتمام 
عمليات فني پروژه نشده و اميدوار است در شهريورماه سال 
1380 آماده دريافت گاز ايران شود. "
در اين ديدار همچنين طرفين در خصوص تبادل تجربيات، تاسيس 
شركتهاي مشترك و همكاريهاي فني بحث و تبادل نظر كردند. 
مهندس حمدالله محمدنژادمدير عامل شركت گاز ايران 
ديروز در جمع خبرنگاران گفت: تزريق گاز به خط لوله 
صادرات گاز ايران به تركيه هفته گذشته صورت گرفت و مشعل 
گاز صادراتي ايران به تركيه كه در مرز بازرگان تعبيه شده 
است، به طورآزمايشي روشن شد. 
وي گفت در مذاكرات مقامات تركيه در تهران قرار شد، 
موافقتنامه عملياتي بين شركت ملي گاز ايران و شركت بوتاش 
تركيه امضا شود. 
وي گفت: در اين موافقتنامه كه با انجام مطالعاتي از سوي 
يك گروه مشترك دو كشور نهايي مي شود، مسائل مربوط به 
فشار، حرارت و ميزان گاز صادراتي ايران به تركيه مشخص 
مي شود. 
وي گفت: وزير نفت و مسئولان شركت ملي گاز ايران در اين 
مذاكرات پيشنهاددريافت گاز ايران زودتر از سپتامبر 2001
را مطرح كردند و خواستار جبران معطل ماندن سرمايه گذاري 
ايران در مدت مذكور شدند. 
محمدنژاد گفت: در احداث بخش ايراني خط لوله گاز به 
تركيه 200 ميليون دلار تامين مالي صورت گرفته و
سررسيدهاي وام دريافت شده نزديك است. منبع بازپرداخت اين 
وام، فروش گاز به تركيه پيش بيني شده بود. 
وي افزود: در قراردادي كه در سال 1996 بين دو كشور امضا
شد عدد مشخصي براي غرامت وجود ندارد، اما در نظر داريم 
در اين مذاكرات به توافق مشخصي در اين خصوص دست يابيم. 
يادآوري مي شود، قرارداد صادرات گاز ايران به تركيه كه 
در سال 1375 بين وزراي نفت و انرژي دو كشور امضا شد، 22
ساله است اما مسئولين تركيه خواهان افزايش زمان اين 
قرارداد به 25 سال هستند. معاون وزير نفت گفت: مسئولان 
تركيه در اين ملاقات خواهان ايجاد شركت مشترك با ايران 
براي تبادل تجربيات فني، سرمايه گذاري ايران و
همكاري هاي فني شدند. 
گوكحال يارديم مديرعامل و رئيس هيات مديره شركت خطوط
انتقال نفت تركيه(بوتاش)ديروز پس از ديدار و گفتگو با
مهندس زنگنه وزير نفت ايران با اعلام اين خبر افزود، 
براي آغاز استفاده از گاز صادراتي ايران در برخي از
شهرهاي تركيه كه در مسير خط لوله اين طرح قرار دارند
مانند دوغوبايزيد و ارض روم مقام هاي تركيه تلاش خواهند
كرد. 
وي تاكيد كرد كه با آغاز خريد و مصرف گاز صادراتي ايران 
در اين شهرها قصد داريم كه روند اجراي قرارداد را تسريع 
كنيم و براي فراهم كردن زمينه هاي آن به ايران سفر
كرده ايم. 
وي تاكيد كرد كارشناسان شركت دولتي نفت تركيه پايان كار
اجراي طرح انتقال گاز به تركيه در بخش ايران را اعلام 
كرده اند ولي اجراي بخش ديگر آن در تركيه به دليل مشكلات 
اعتباري هنوز به پايان نرسيده است. وي اظهار اميدواري كرد
كه دو طرف براي پايان اين طرح با حسن نيت فعاليت كنند. 
مديرعامل شركت بوتاش گفت: در ديدار با مهندس زنگنه وزير
نفت ايران، قرارداد صادرات گاز ايران به تركيه را بررسي 
و گزارشي از مراحل اجراي اين طرح در تركيه ارائه كرده 
است. 
وي دليل اصلي عدم تامين بودجه لازم براي اجراي اين طرح 
مشترك را بروز بحران اقتصادي در جهان طي دو سال گذشته 
اعلام كرد و گفت: طول خط لوله در بخش تركيه هزار و 200
كيلومتر است و بودجه لازم براي اجراي مراحل پاياني اين 
طرح از منابع خارجي تامين شده است. 
در حال حاضر دو بخش از اجراي طرح خط لوله گاز ايران به 
تركيه در خاك تركيه تكميل شده است و بخش سوم نيز تا حدود
30 درصد پيشرفت داشته است. به گفته مقام هاي تركيه براي 
اجراي مرحله چهارم اين طرح نيز پيمانكار انتخاب شده است 
و اجراي آن نيز به زودي آغاز مي شود.]]>
</TEXT>
</DOC>
<DOC>
<DOCID>HAM2-781023-015</DOCID>
<DOCNO>HAM2-781023-015</DOCNO>
<ORIGINALFILE>/1378/781023/eqtes.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تاكيد وزير خارجه بر مشاركت ايرانيان 
مقيم خارج در اجراي طرح هاي اقتصادي كشور]]>
</TITLE>
<TEXT>
<![CDATA[گروه اقتصادي: دستيابي به اهداف اقتصادي جمهوري اسلامي 
ايران كمك و مشاركت همه آحاد كشور از جمله ايرانيان مقيم 
خارج از كشور از نظر سرمايه گذاري مستقيم در اقتصاد كشور
و تشويق سرمايه گذاران خارجي براي مشاركت در طرح هاي 
اقتصادي و انتقال دانش و تجربيات در همه زمينه ها را
مي طلبد. 
دكتر خرازي وزير امور خارجه كشورمان كه روز سه شنبه در
جمع تجار و صاحبان صنايع ايراني در لندن سخن مي گفت با
اشاره به دشواريهاي 20 سال گذشته كشور افزود: آزادسازي 
اقتصادي، ايجاد اشتغال، كوچك سازي و كاهش مداخله دولت در
امور اقتصادي، حذف انحصارات، توسعه حضور بخش خصوصي در
فعاليتهاي اقتصادي و جلب مشاركت سرمايه گذاران خارجي از
جمله اهداف برنامه سوم است.]]>
</TEXT>
</DOC>
<DOC>
<DOCID>HAM2-781023-016</DOCID>
<DOCNO>HAM2-781023-016</DOCNO>
<ORIGINALFILE>/1378/781023/eqtes.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[آيين نامه طراحي ساختمانها در برابر
زلزله ابلاغ شد]]>
</TITLE>
<TEXT>
<![CDATA[گروه اقتصادي: به منظور ارتقاي مقررات ايمني و حفظ
ساختمانها و حداقل تلفات جاني در برابر زلزله "آئين نامه 
طراحي ساختمانها در برابر زلزله "براي اجرا به دستگاههاي 
ذيربط ابلاغ شد. 
علي عبدالعلي زاده وزير مسكن و شهرسازي ديروز طي مراسمي 
از اعضاي كميته دائمي بازنگري تدوين "آئين نامه جديد
2800" تقدير كرد در اين مراسم غرضي رئيس نظام مهندسي 
كشور و تسنيمي رئيس مركز تحقيقات ساختمان و مسكن حضور
داشتند. 
وي گفت: وزارت كشور و شهرداريهاي كشور مسئوليت اجراي اين 
آئين نامه را بر عهده دارند كه متاسفانه برخي از
شهرداريهاي كشور توان فني - اجرايي ندارند; به همين منظور
نظامهاي مهندسي در سراسر كشور راه اندازي شده است و 50
هزار مهندس در قالب اين نظامها آمادگي همكاري براي اجراي 
دقيق مواد اين آئين نامه را دارند سازمان نظام مهندسي 
نيز بايد در اين زمينه مشاركت بيشتر داشته باشد. 
وزير مسكن گفت: رعايت مقررات طراحي و ساخت وساز
ساختمانها ضمن افزايش كيفيت و دوام آنها موجب حفظ
سرمايه هاي عظيم ملي در اين بخش مي شود. وي گفت: پيش بيني 
شده كه در طول برنامه سوم توسعه 200 هزار ميليارد ريال 
در بخش مسكن سرمايه گذاري شود كه از اين ميزان فقط 5/1
درصد آن مربوط به بخش دولتي است و مابقي توسط بخش 
غيردولتي و خصوصي انجام خواهد شد. با توجه به اين ميزان 
سرمايه گذاري كه حدود يك سوم كل سرمايه گذاري در كشور
است به كارگيري از توان مهندسان ساختمان بسيار ضروري است. 
در اين مراسم تسنيمي رئيس مركز تحقيقات ساختمان و مسكن 
نيز گفت: بزودي راهنماي استفاده از آئين نامه طراحي 
ساختمانها در برابر زلزله منتشر مي شود و با استفاده و
اجراي آن ضمن حفظ سرمايه هاي كشور، ساخت وسازهاي 
غيراصولي متوقف و توليد و مصرف مصالح ساختماني نيز تحت 
كنترل قرار گرفته و از نيروهاي متخصص در طراحي و ساخت 
ساختمانها استفاده بهينه خواهد شد.]]>
</TEXT>
</DOC>
<DOC>
<DOCID>HAM2-781023-017</DOCID>
<DOCNO>HAM2-781023-017</DOCNO>
<ORIGINALFILE>/1378/781023/eqtes.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[مرحله نخست طرح آبرساني به بندر لنگه 
هفته آينده افتتاح مي شود]]>
</TITLE>
<TEXT>
<![CDATA[بندرعباس- خبرگزاري جمهوري اسلامي: مرحله نخست طرح 
آبرساني به بندر لنگه به نام "محرم "تا اواخر اين ماه به 
طور رسمي افتتاح مي شود. 
مهندس غلامرضا منوچهري سه شنبه در جمع خبرنگاران در
بندرعباس افزود: اين طرح از منطقه حميران واقع در 160
كيلومتري بندرلنگه آغاز شده است. وي اظهار داشت: طرح محرم 
با 160 كيلومتر لوله گذاري ظرفيت توليد 50 ليتر آبدر هر
ثانيه را دارد. وي گفت: براي اجراي اين مرحله از طرح 120
ميليارد ريال اعتبار هزينه شده است. منوچهري افزود: طرح 
" محرم "از خوزستان آغاز مي شود و به بوشهر و بندرلنگه 
مي رسد و 530 كيلومتر طول خطوط آبرساني آن است. وي گفت: 
در مرحله نهايي 350 كيلومتر ديگر لوله گذاري مي شود.]]>
</TEXT>
</DOC>
<DOC>
<DOCID>HAM2-781023-018</DOCID>
<DOCNO>HAM2-781023-018</DOCNO>
<ORIGINALFILE>/1378/781023/eqtes.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[انتقاد وزير كشاورزي از نحوه پرداخت 
يارانه نان]]>
</TITLE>
<TEXT>
<![CDATA[گروه اقتصادي: اعطاي يارانه نان از يك سو موجب افزايش 
ضايعات نان است و از سوي ديگر امكان افزايش قيمت گندم را
متناسب با هزينه توليد با مانع و محدوديت مواجه ساخته 
است. 
به گزارش خبرنگار ما، ديروز همايش اقتصاد گندم از توليد
تا مصرف توسط موءسسه برنامه ريزي و اقتصاد كشاورزي و با
همكاري هيات علمي دانشگاههاي كشور با هدف تحليل ابعاد
مختلف مسائل گندم، آرد و نان در وزارت كشاورزي برگزار شد. 
وزير كشاورزي در پيامي به اين همايش ضمن اعلام مطلب فوق 
گفت: چون دولت، بار يارانه نان را بدوش مي كشد، در
پرداخت يارانه با محدوديت بودجه روبروست و به همين دليل 
در اكثر موارد با پيشنهاد وزارت كشاورزي در رابطه با
برقراري قيمت منصفانه تر گندم، با مقاومت مواجه مي شود. 
به بيان ديگر در مراكز تصميم گيري همواره اين تمايل 
وجود دارد كه به دليل اين محدوديتها بخشي از هزينه هاي 
يارانه به توليدكننده ها منتقل شود.]]>
</TEXT>
</DOC>
<DOC>
<DOCID>HAM2-781023-019</DOCID>
<DOCNO>HAM2-781023-019</DOCNO>
<ORIGINALFILE>/1378/781023/eqtes.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تغييرات عمده قيمت سهام]]>
</TITLE>
<TEXT>
<![CDATA[(چهار شنبه 22 دي)
تغييرقيمت 
آخرين قيمت 
تعدادسهام معامله شده 
نام شركت 
235
4945
1000
كالسيمين 
231- 
12099
355
شيشه قزوين 
99
10600
1500
چيني البرز
130
5850
2500
پارس سرام 
100- 
7550
1892
چيني ايران 
478
10080
2650
كاشي الوند
58- 
5398
12489
سيمان تهران 
50- 
5550
17684
سيمان كرمان 
5
3039
8125
سيمان فارس وخوزستان 
10
7800
1000
سيمان خزر
136
2866
1000
سيمان غرب
43
1322
15413
ايتالران 
237
17600
1210
فرآورده هاي نسوز
9
4114
12497
مارگارين 
40- 
6050
2434
صنعتي بهشهر
51- 
3899
15500
بهپاك 
136
2866
1276
قندشيرين خراسان 
127
2678
7028
قندثابت خراسان 
450
9452
1000
قندهكمتان 
20- 
3260
2979
قندتربت جام 
22
12620
2211
پارس مينو
301
11300
30558
ساسان 
39- 
2120
5080
شهدايران 
146
3068
810
نوش مازندران 
7
9738
430
پتروشيمي فارابي 
57- 
2716
34007
پتروشيمي خارك 
100- 
2800
4500
پارس پامچال 
11
5340
1057
داروسازي جابرابن حيان 
66
9062
1370
دارويي رازك 
150
6400
5448
داروسازي كوثر
18- 
6070
12607
كف 
49
6150
1500
تولي پرس 
16
8655
414
الياف 
68
4460
18258
ايران تاير
241
5066
1435
لاستيك كرمان 
49
3499
28306
توليدي تهران 
7
8155
15240
نوردقطعات فولادي 
100- 
9250
1880
آلومينيم پارس 
250
5256
71751
توليدي ابزارمهدي 
6- 
4694
969
صنعتي آما
23- 
2880
200
بسته بندي ايران 
16
3760
11045
مس شهيدباهنر
2- 
3101
8448
سرماآفرين 
11- 
8639
5001
لوازم خانگي پارس 
32- 
5698
19865
قوه پارس 
2323- 
3497
9000
پارس الكتريك 
79- 
3650
158737
ايران خودرو
1375
28875
6662149
سايپا
38- 
1910
4542
ايران دوچرخ 
83- 
3297
6748
سرمايه گذاري البرز
11- 
1089
134161
سرمايه گذاري ساختمان ايران 
14/3
74/2007
- 
شاخص كل قيمت سهام 
قيمت فروش سكه و طلا
گروه اقتصادي: قيمت فروش سكه بهار آزادي و طلا ديروز در
بازار تهران به اين شرح بود: 
يك بهار آزادي 62 هزار و 300 تومان، نيم بهار آزادي 38
هزار تومان، ربع بهار آزادي 20 هزار و 500 تومان، يك گرم 
طلاي 18 عيار6 هزار و 150 تومان. 
هر دلار آمريكا در بازار تهران 862 تومان عرضه مي شد و
واريزنامه صادراتي با يك ريال كاهش به ازاي هر دلار 5138
ريال داد و ستد شد. 
يادداشت اقتصادي 
حق همسايگي را چگونه به جاي آوريم 
محمدصادق جنان صفت 
كشور تركيه ديوار به ديوار ايران است. مردم ايران زمين و
تركيه چندين سده است كه در جوار هم زندگي مي كنند و
چندين دهه است كه با همه فرازها و فرودها و مناسبات 
سياسي و تشديد رقابت هاي منطقه اي، همزيستي مسالمت آميز
دو كشور آسيب نديده است. وجود مرزهاي مشترك زميني نسبتا" 
طولاني ميان ايران و تركيه شرايط براي همكاري هاي 
اقتصادي به شكل هاي مختلف را مساعد كرده است و دو كشور
به ويژه در دو دهه اخير در اين عرصه همكاري هاي گوناگوني 
را تجربه كرده اند. امضاي قرارداد انتقال گاز از ايران 
به تركيه از جمله همكاري هاي اقتصادي دو كشور است كه سنگ 
بناي آن چندين سال پيش گذاشته شده است. براساس مفاد اين 
قرارداد، ايران با سرمايه گذاري معادل 200 ميليون دلار- 
به روش فاينانس - تعهدات خود را انجام داده است، اما
مديران سياسي و اقتصادي كشور همسايه به هر د ليل در زمان 
موعد كه در همين روزهاست به تعهدات خود عمل نكرده اند. 
پس از چند روز صحبت هاي نه چندان دوستانه، آن طور كه از
دو همسايه قديمي اتنظار نمي رفت، مقام هاي تركيه ديروز
در تهران مذاكرات فشرده اي را براي حل تنگناي پديدار شده 
در ارتباط با خط لوله انتقال گاز از ايران به تركيه 
انجام دادند. بدون توجه به اينكه نتيجه اين مذاكرات تا
چه حد در تامين منافع طرفين موءثر واقع خواهد شد ذكر دو
نكته در اين باره خالي از فايده نخواهد بود. 
1- كارشناسان بر اين باورند كه مفاد قرارداد ايران و
تركيه از يك قرارداد كارآمد، جامع و مانع حقوقي و
اقتصادي فاصله دارد. اين وضعيت موجب شده است تا طرف 
تركيه اي بتواند در چانه زني با مديران اجرايي كشورمان 
دست بالا را داشته باشد. بايد توجه داشته باشيم كه كمك 
به مردم تركيه در شرايط ويژه هرگز با مخالفت هيچ قشري در
كشور مواجه نخواهد شد، اما ايستادگي براي احقاق حقوق 
مردم و ميهن به ويژه در اين عرصه وظيفه ملي و اسلامي همه 
مديران مربوطه است. مديران اجرايي در عقد قراردادهاي 
بعدي نبايد گونه اي رفتار كنند كه منافع كشور تابع خواست 
و سليقه سياستمداران تركيه باشد. 
2- رهبران كشور تركيه بايد بدانند و توجه داشته باشند كه 
انجام تعهدات در قبال قراردادها وظيفه دولتمردان 
ثابت قدم است و تلاش بيشتر در اين باره به ويژه درباره 
قراردادها با ايران به جاي آوردن حق همسايگي نيز به شمار
مي آيد. 
در حالي كه ايران در سال هاي اخير با تنگناي شديد ارزي 
مواجه بوده است سرمايه گذاري 200 ميليون دلاري براي 
انجام تعهدات خود در برابر تركيه يك نوع فداكاري به شمار
مي آيد. بنابراين حق اين است كه رهبران و مديران تركيه 
از هيچ تلاشي براي راكدنماندن بيشتر سرمايه مردم اين مرز
و بوم دريغ نكنند. 
مردم و مسئولان اين مرز و بوم با چشمهايي باز رفتار و
گفتار مردان تصميم گير كشور همسايه را نگاه مي كنند و
براساس آنها درباره آينده تصميم مي گيرند.]]>
</TEXT>
</DOC>
<DOC>
<DOCID>HAM2-781023-020</DOCID>
<DOCNO>HAM2-781023-020</DOCNO>
<ORIGINALFILE>/1378/781023/havad.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[ازدواج يا خودكشي كدام يك !]]>
</TITLE>
<TEXT>
<IMAGE>/1378/781023/p14-1.jpg</IMAGE>
<![CDATA[
دختر و پسر جوان تهديد كردند
* امير براي ازدواج با بهاره 9 بار به خواستگاري اورفت 
اما هر بارپاسخ رد شنيد
گروه حوادث: دختر و پسري جوان در كلانتري 126 تهران 
تهديد كردند، اگر پدر و مادرشان مانع ازدواج آن دو شوند
دست به خودكشي خواهند زد! 
به گزارش خبرنگار ما بهاره - ج 19 ساله و امير. م 23
ساله دو سال پيش با يكديگر آشنا شدند و اكنون به حدي به 
يكديگر دل بسته اند كه با همه مرارت ها و مشكلات پيش رو
در كلانتري 126 تهران به انتظار تعيين تكليف هستند. 
بهاره- ج دختري كه اكنون دانشجوي رشته كامپيوتر است 
پيرامون آشنايي اش با امير مي گويد: در اين آشنايي در
مورد توقعاتمان از زندگي و مسائل و مشكلات آن حرف 
مي زديم و احساس مي كرديم كه افكار و عقايد مشترك و
نزديكي در مورد طرح و نقشه زندگي آينده داريم، به گونه اي 
كه ناخواسته مهر امير در دل من رخنه كرد و حس كردم دارم 
به او علاقه مند مي شوم، تا اينكه امير تقاضا كرد به 
خواستگاري ام بيايد. 
به رغم اينكه مي دانستم خانواده ام به چنين ازدواجي 
رضايت نخواهند داد اما تقاضاي او را پذيرفتم، امير به 
خواستگاري ام آمد، مادرم پاسخ منفي داد، اما او همچنان 
به خاطر رضايت من بر اين ازدواج اصرار داشت، دوستي و
رفاقت ما به حدي طولاني و عمقي شد كه طي اين مدت امير 9
بار به خواستگاري ام آمد، دور از چشم پدر و مادرم من و
امير يكديگر را مي ديديم و براي زندگي مشترك آينده نقشه 
مي كشيديم. با شكايت مادرم پايمان به دادگاه باز شد، دو
شب من در بازداشتگاه، خوابيدم و امير هم يك ماه به زندان 
رفت و بابت عشق و علاقه اي كه به من داشت 45 ضربه شلاق 
خورد، به محض اينكه از زندان بيرون آمد بار ديگر علاقه 
ما به يكديگر بيشتر مي شد و بلافاصله به ديدار يكديگر
مي رفتيم. 
بهاره همچنين مي گويد: در طي اين مدت هر بار مادرم قول 
مي دادكه مي توانيد با هم ازدواج كنيد و ما دوباره 
برمي گشتيم، يك بار مادرم با گرفتن كارت پايان خدمت امير
قول حتمي داد كه با هم ازدواج كنيم، اما فرداي آن روز كه 
قرار شد براي عقد به محضر برويم، مادرم زير قولش زد و
حتي گرفتن مدارك از امير را انكار كرد، من در تهرانپارس، 
و امير در نازي آباد زندگي مي كند. 
امروز(سه شنبه 21 ديماه)به كلانتري آمده ايم تا
تكليفمان را قانون مشخص كند، اگر مادرم بر ازدواج نكردن 
من با امير اصرار ورزد تنها راهي كه پيش پاي خود مي بينم 
خودكشي است. 
گر چه امير تحصيلات دانشگاهي ندارد و به كار مسافركشي 
مشغول است اما من پايبند به او هستم و با وجود اينكه 
دانشجو هستم اما افتخار مي كنم كه با او ازدواج كنم، 
زيرا معتقدم كه ثروت خوشبختي نمي آورد و آدمي بايد جايي 
براي زندگي مشترك قدم بردارد كه دل او رضايت مي دهد.]]>
</TEXT>
</DOC>
<DOC>
<DOCID>HAM2-781023-021</DOCID>
<DOCNO>HAM2-781023-021</DOCNO>
<ORIGINALFILE>/1378/781023/havad.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[كارخانه رنگ آميزي چرم در آتش سوخت]]>
</TITLE>
<TEXT>
<![CDATA[گروه حوادث: در يك آتش سوزي سه ساعته كه در نخستين ساعات 
بامداد ديروز در خيابان فدائيان اسلام روي داد كارخانه 
رنگ آميزي چرم "رعيت "طعمه حريق شد. ميزان قابل توجهي 
چرم و ده ها بشكه تينر و رنگ و لاك در ميان شعله هاي 
سركش آتش خاكستر شد. نگهبان اين كارخانه در مورد
آتش سوزي گفت: من هر 15 دقيقه يكبار به كل كارخانه سر
مي زنم. در حدود ساعت 3 بامداد از اتاقك نگهباني به 
منظور سركشي دوباره بيرون آمدم كه دود و آتش و سپس صداي 
انفجار شنيدم. با ديدن شعله هاي آتش كه از يكي از
سالن ها زبانه مي كشيد بلافاصله جريان را به ماموران 
آتش نشاني اطلاع دادم. 
بنابراين گزارش آتش سوزي كه ابتدا از قسمت كوچكي از سالن 
خشك كن چرم كارخانه شروع شده بود بعلت وجود مواد
سريع الاشتعال از قبيل تينر و رنگ در اندك مدتي به تمامي 
اين سالن نيز سرايت كرد دقايقي بعد ماموران آتش نشاني 
ايستگاه 14 براي اطفاي حريق به فعاليت پرداختند. اين 
آتش سوزي 250 ميليون ريال خسارت داشت.]]>
</TEXT>
</DOC>
<DOC>
<DOCID>HAM2-781023-022</DOCID>
<DOCNO>HAM2-781023-022</DOCNO>
<ORIGINALFILE>/1378/781023/havad.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[نزاع دوستان منجر به قتل شد]]>
</TITLE>
<TEXT>
<![CDATA[گروه حوادث: در نزاع بين 4 دوست كه در روستاي امين آباد
زنجان روي داد يكي از آنها كشته شد. 
به گزارش خبرنگار همشهري از زنجان در اين حادثه كه از
مشاجره لفظي بين 4 دوست آغاز شد پس از درگيري آنان يكي 
از طرفين ملقب به يوسف سياه با ضربات چاقو از پاي درآمد
و فرد ديگري بشدت مجروح و به بيمارستان شفيعيه زنجان 
انتقال يافت.]]>
</TEXT>
</DOC>
<DOC>
<DOCID>HAM2-781023-023</DOCID>
<DOCNO>HAM2-781023-023</DOCNO>
<ORIGINALFILE>/1378/781023/havad.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[4 زن سارق دستگير شدند]]>
</TITLE>
<TEXT>
<![CDATA[گروه حوادث: 4 متكدي دزد كه به روستايي در كامياران 
دستبرد زده بودند، دستگير شدند. 
خبرنگار ما به نقل از روابط عمومي ناحيه انتظامي كردستان 
گزارش داد كه به دنبال شكايت مال باخته و پيگيري ماموران، 
دزدان در حين فرار در جاده سنندج به كرمانشاه دستگير
شدند. برپايه اين گزارش، سارقان از صاحب خانه درخواست كمك 
كردند و به منزل وي وارد شدند و در يك فرصت مناسب 8
ميليون ريال طلاجات صاحب خانه را دزديده و فراري شدند. از
دزدان دستگيرشده طلاجات به سرقت رفته بدست آمد. متهمان 
به همراه پرونده متشكله به مقامات قضايي تحويل شدند.]]>
</TEXT>
</DOC>
<DOC>
<DOCID>HAM2-781023-024</DOCID>
<DOCNO>HAM2-781023-024</DOCNO>
<ORIGINALFILE>/1378/781023/havad.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[تصادف رانندگي در كرمانشاه 10 كشته و
مجروح داشت]]>
</TITLE>
<TEXT>
<![CDATA[* خبرنگار همشهري در هرسين و دخترش جزو مجروحان اين 
حادثه رانندگي هستند
گروه حوادث: در دو تصادف رانندگي كه در جاده كرمانشاه 
روي داد دو نفر كشته و 8 تن مجروح شدند. 
به گزارش خبرنگار همشهري از كرمانشاه در برخورد يكدستگاه 
پيكان سواري و يك دستگاه وانت تويوتا در جاده هرسين - 
كرمانشاه راننده سواري پيكان در دم كشته شد. 
دو تن از سرنشينان سواري پيكان كه نماينده روزنامه 
همشهري در هرسين و دخترش بودند به شدت مجروح شده و راهي 
بيمارستان شدند. 
هم چنين در تصادف ديگري در جاده صحنه - كرمانشاه سه 
دستگاه خودرو با هم برخورد كرده و سه خودرو متحمل 
خساراتي سنگين شدند. در اين تصادف راننده كاميون خاور در
دم جانسپرد و 6 نفر ديگر از سرنشينان خودروها مجروح و به 
بيمارستان انتقال يافتند.]]>
</TEXT>
</DOC>
<DOC>
<DOCID>HAM2-781023-025</DOCID>
<DOCNO>HAM2-781023-025</DOCNO>
<ORIGINALFILE>/1378/781023/havad.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[تصادف در محور ابهر سه كشته برجاي گذاشت]]>
</TITLE>
<TEXT>
<![CDATA[گروه حوادث: 3 نفر از ساكنين منطقه ابهر در دو حادثه 
تصادف جداگانه جان خود را از دست دادند. 
به گزارش خبرنگار همشهري از ابهر، كاميون خاور بشماره 
11668 همدان 92 به رانندگي مجيد قره داغي در ورودي 
اتوبان ابهر بطرف كمربندي اين شهر با يكدستگاه موتوسيكلت 
بشدت برخورد و دو نفر از سرنشين موتوسيكلت بنامهاي گلعلي 
نوروزيان و اكبر نوروزيان در دم جان باختند. همچنين در
برخورد يك وسيله نقليه با عابر پياده در جاده ترانزيتي 
ابهر باعث مرگ عابر شد. 
قربانعلي ميرزايي كارگر يكي از كارخانجات منطقه پس از
اتمام شيفت كاري خود كه عازم منزل بود در حين عبور از
عرض جاده ترانزيت در نزديكي روستاي نصيرآباد ابهر با
وسيله نقليه برخورد و در دم جان باخت. 
راننده وسيله مذكور پس از اين حادثه در يك اقدام 
ناجوانمردانه از محل حادثه گريخته است.]]>
</TEXT>
</DOC>
<DOC>
<DOCID>HAM2-781023-026</DOCID>
<DOCNO>HAM2-781023-026</DOCNO>
<ORIGINALFILE>/1378/781023/havad.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دومين نوزاد ناقص الخلقه در فلاورجان]]>
</TITLE>
<TEXT>
<![CDATA[گروه حوادث: يك نوزاد ناقص الخلقه در بيمارستان امام 
خميني شهرستان فلاورجان به دنيا آمد. 
اين نوزاد كه دومين نوزاد ناقص الخلقه ايست كه در هفته 
اخير به دنيا آمده است در ناحيه سر، صورت و دست و پا نقص 
دارد و ورم شديد در بدن شكل ظاهري آن را تغيير داده است. 
پزشكان علت تولد اين نوزاد دختر را كه قبل از زايمان فوت 
شده بود سن پايين مادر، ازدواج فاميلي و تحت نظر نبودن 
مادر در دوران حاملگي عنوان كرده اند.]]>
</TEXT>
</DOC>
<DOC>
<DOCID>HAM2-781023-027</DOCID>
<DOCNO>HAM2-781023-027</DOCNO>
<ORIGINALFILE>/1378/781023/havad.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[در يكي از استانهاي مركزي آتش سوزي هتلي 
در چين 30 كشته و مجروح داشت]]>
</TITLE>
<TEXT>
<![CDATA[گروه حوادث: در آتش سوزي هتلي در يكي از استان هاي 
مركزي چين، 12 تن كشته و18 نفر مجروح شدند. 
روزنامه چيني "ديلي ليبريشن "نوشت، اين آتش سوزي 
اوايل هفته جاري در هتل بهار طلايي در شهر" شيانگ تان "
استان" هونان "چين به وقوع پيوست. 
اين روزنامه افزود: هتل ها، سوپرماركت ها، فروشگاه ها و
ديگر مكان هاي عمومي چين همواره به سبب ضعف استانداردهاي 
امنيتي و يا سهل انگاري و مسامحه مسئولان مربوط طعمه 
حريق مي شوند. 
شدت آتش سوزي به حدي بود كه 800 مامور آتش نشان با در
اختيار داشتن بيست ماشين آتش نشاني بيش از يك ساعت در
تلاش براي اطفاي حريق بودند. 
شهر" شيانگ تان "با جمعيت 300 هزار تن در جنوب غربي 
شانگهاي چين واقع است.]]>
</TEXT>
</DOC>
<DOC>
<DOCID>HAM2-781023-028</DOCID>
<DOCNO>HAM2-781023-028</DOCNO>
<ORIGINALFILE>/1378/781023/jvarz.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[خبرهايي ازفوتبال جهان]]>
</TITLE>
<TEXT>
<![CDATA[اميدواري سامر براي بازگشت به صحنه فوتبال 
گروه ورزشي: ماتياس سامر بازيكن سابق تيم ملي آلمان 
اميدوار است مجددا" در بوندس ليگا بازي كند. 
اين ادعا در حالي از سوي سامر بيان شده كه دو سال از
آخرين بازي او در بوندس ليگا مي گذرد. 
سامر از اكتبر سال 1997 تاكنون بازي نكرده و تاكنون پنج 
بار زانوي خود را تحت عمل جراحي قرار داده است. 
سامر در سال 96 به همراه دورتموند و تيم ملي آلمان عنوان 
قهرماني جام باشگاههاي اروپا و جام ملتها را به دست آورد
او در همين سال به عنوان بهترين بازيكن سال آلمان شناخته 
شد. 
هم اكنون سامر مشغول گذراندن دوره مربيگري براي كسب مجوز
از فدراسيون فوتبال آلمان است. 
جشن صدسالگي لازيو پررنگ تر مي شود
]]>
<IMAGE>/1378/781023/p13-2.jpg</IMAGE>
<![CDATA[
" خوان سباستين ورون "فرمانده لازيو در خط مياني اين تيم 
در مبارزه با يوونتوس خواهد بود. نبرد او با" ديويدز" 
همتاي يوونتوسي اش در ميانه ميدان ديدني خواهد بود. 
در ادامه رقابت هاي جام حذفي ايتاليا امشب دو تيم سرشناس 
لازيو پيشتاز رقابت هاي كالچو و تيم يوونتوس تيم دوم 
جدول رده بندي اين مسابقه ها در بازي رفت مرحله 
يك چهارم نهايي در دل آلپي تورين با يكديگر
ديدار مي كنند ديدار دو تيم از اين جنبه حائزاهميت است 
كه دو تيم داراي بازيكنان ارزشمندي هستند اريكسون با
اتكا به گروه آرژانتيني خود مركب از ورون، آلميدا و
سيمونه و مردان سرنوشت سازي چون مارچلو سالاس، راوانلي و
سيمونه اينزاگي در خط حمله از شانس بيشتري براي پيروزي 
برابر يوونتوسي ها برخوردار است. تيم رقيب نيز كه با دو
مهاجم در بازي امشب ظاهر مي شود به زين الدين زيدان 
بهترين فوتباليست جهان در سال پيش و فليپو اينزاگي و
الساندرو دل پيرو دل بسته است لازيو كه در هفته اخير
جشن صدسالگي خود را برگزار كرد علاقمند است با غلبه بر
يوونتوس جشن خود را پررنگ تر كند. 
در بازي ديگر اين مرحله ونزيا به مصاف فيورنتينا مي رود
بازي هاي برگشت جام حذفي ايتاليا طي روزهاي 27 تا 25
ژوئن برگزار مي شود.]]>
</TEXT>
</DOC>
<DOC>
<DOCID>HAM2-781023-029</DOCID>
<DOCNO>HAM2-781023-029</DOCNO>
<ORIGINALFILE>/1378/781023/kharj.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[انگليس از استرداد پينوشه به اسپانيا
منصرف شد]]>
</TITLE>
<TEXT>
<IMAGE>/1378/781023/p15-1.jpg</IMAGE>
<![CDATA[
وزارت كشور انگلستان سه شنبه شب اعلام كرد، لندن به 
دلايل پزشكي و انساني از استرداد پينوشه ديكتاتور سابق 
شيلي به اسپانيا براي محاكمه صرف نظر كرده است. 
به گزارش خبرگزاري فرانسه، پزشكان بعد از انتقال پينوشه 
به مراكز درماني و معاينه وي اعلام كردند كه ديكتاتور 84
ساله شيلي آمادگي جسمي براي محاكمه را ندارد. 
در بيانيه وزارت كشور انگلستان آمده است، چهار پزشكي كه 
از طرف اين وزارتخانه براي معاينه پينوشه منصوب شده 
بودند به طور صريح و به اجماع آرا به اين نتيجه 
رسيده اند كه ديكتاتور قدرتمند سابق در حال حاضر در
وضعيتي نيست كه بتوان او را محاكمه كرد. چندي پيش دستگاه 
قضايي انگلستان با استرداد پينوشه به اسپانيا موافقت كرد
اما وكلاي پينوشه به اين تصميم اعتراض كردند. 
تصميم دولت انگليس مبني بر توقف روند قضايي رسيدگي به 
اتهامات پينوشه موجب خشنودي دولت شيلي و اسپانيا شد. 
وزارت خارجه شيلي در بيانيه اي كه حاكي از خشنودي دولت 
اين كشور بود اعلام كرد، به تصميم دولت لندن احترام 
مي گذارد. اين تصميم دولت انگليس كه به پانزده ماه تنش 
سياسي كه حتي به مجلس لردهاي بريتانيا هم كشيده شده بود
پايان داد، بازتاب گسترده اي در ميان مخالفان و موافقان 
پينوشه در شيلي داشت. اين در حاليست كه تنها چند روز به 
انتخابات رياست جمهوري شيلي باقي مانده است. خانواده هاي 
مقتولين و قربانيان دوران حكومت پينوشه به شدت به اين 
تصميم لندن اعتراض كردند. پينوشه در اكتبر 1998 به حكم 
يك قاضي اسپانيايي و به اتهام نقض حقوق بشر و شكنجه و
قتل عام در زمان حكومتش، در لندن دستگير شد. دستگاه 
قضايي اسپانيا خواستار استرداد پينوشه به اين كشور براي 
انجام محاكمه شد. پينوشه از آن زمان در خانه اي در لندن 
تحت نظر قرار دارد. 
وزير كشور انگليس در بيانيه خود از دولتها و سازمانهاي 
طرفدار حقوق بشر دعوت كرد اگر اعتراضي به اين تصميم 
دارند طي هفت روز نظر خود را اعلام كنند. مري رابينسون 
رئيس كميسارياي عالي حقوق بشر سازمان ملل در نخستين 
واكنش بدون اشاره به تصميم انگلستان خواستار استرداد
پينوشه به اسپانيا شد. 
به اين ترتيب پيش بيني مي شود پينوشه تا چند روز ديگر به 
كشورش بازگردد اگر چه او از حضور در دادگاه و محاكمه 
رهايي يافت اما تاريخ سه هزار قرباني دهه 1970 در شيلي و
هزاران تن ديگر را كه در اين دوران به حبس و شكنجه و
تبعيد محكوم شدند فراموش نمي كند.]]>
</TEXT>
</DOC>
<DOC>
<DOCID>HAM2-781023-030</DOCID>
<DOCNO>HAM2-781023-030</DOCNO>
<ORIGINALFILE>/1378/781023/kharj.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[بازرسان آژانس بين المللي انرژي اتمي به 
عراق مي روند]]>
</TITLE>
<TEXT>
<![CDATA[عراق با سفر هياتي از آژانس بين المللي انرژي اتمي به 
بغداد به منظور انجام بازرسي هاي منظم در اين كشور
موافقت كرد. 
به گزارش خبرگزاري فرانسه از بغداد، "نزار حمدون "معاون 
وزير خارجه عراق گفت: به گروهي از بازرسان اجازه داده 
خواهد شد ظرف يك هفته از روز 21 ژانويه(اول بهمن)
تاسيسات هسته اي عراق را مورد بازرسي قرار دهند. 
حمدون گفت: بغداد پاسخ مناسبي به درخواست آژانس 
بين المللي انرژي اتمي در چارچوب پيمان منع توليد
سلاح هاي هسته اي داده است. 
بازرسان اين سازمان بخشي از ناظراني هستند كه از مقر
آژانس بين المللي انرژي هسته اي در وين، تاسيسات هسته اي 
سراسر جهان را بازرسي مي كنند و ارتباطي با گروه بازرسان 
خلع سلاح سازمان ملل در عراق كه پس ازجنگ خليج فارس در
سال 1991 تشكيل شد، ندارند. 
حمدون گفت: تيم اعزامي آژانس بين المللي انرژي اتمي به 
عراق 4 تا 5عضو خواهد داشت. 
فعاليت هاي اين آژانس در عراق از دسامبر 1998 متوقف شده 
است در آن زمان، آمريكا و انگليس به دليل عدم همكاري 
بغداد با گروه خلع سلاح سازمان ملل، دست به جنگ كوتاه 
مدتي بر ضد عراق زدند.]]>
</TEXT>
</DOC>
<DOC>
<DOCID>HAM2-781023-031</DOCID>
<DOCNO>HAM2-781023-031</DOCNO>
<ORIGINALFILE>/1378/781023/kharj.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[اجويت احزاب ائتلافي حاكم بر تركيه را به 
لغو حكم اعدام اوجالان فرا خواند]]>
</TITLE>
<TEXT>
<![CDATA[" بولند اجويت "نخست وزير تركيه ديروز از احزاب ائتلافي 
حاكم خواست با درخواست ديوان حقوق بشر اروپا مبني بر
تعليق حكم اعدام عبدالله اوجالان رهبر حزب كارگران 
كردستان تركيه موافقت كنند. 
به گزارش خبرگزاري فرانسه از آنكارا، وي در يك كنفرانس 
خبري گفت: دولت تركيه تاكنون بر پايه وحدت عمل كرده است 
و اميد مي رود كه در اجلاس سران احزاب ائتلافي درباره 
پاسخ به ديوان حقوق بشر اروپا همين هماهنگي وجود داشته 
باشد. 
اگر سه حزب ائتلافي دولت در اين باره به توافق برسند، 
پرونده اوجالان به پارلمان تركيه تسليم نخواهد شد. 
اجويت خاطرنشان كرد: در عصر حاضر حقوق بشر و قانون يك 
مسئله همه جانبه است و آنكارا بايد خود را با آن تطبيق 
دهد. اوجويت همچنين طي سخناني در دانشكده حقوق دانشگاه 
آنكارا گفت: اگر كشورش خواستار عضويت در اتحاديه اروپاست، 
بايد مجازات اعدام را از قوانين جزايي تركيه لغو كند. 
وي گفت: مجازات اعدام در حقوق مدرن جايي ندارد.]]>
</TEXT>
</DOC>
<DOC>
<DOCID>HAM2-781023-032</DOCID>
<DOCNO>HAM2-781023-032</DOCNO>
<ORIGINALFILE>/1378/781023/kharj.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كشف مواد منفجره در باسك اسپانيا]]>
</TITLE>
<TEXT>
<![CDATA[نيروهاي پليس منطقه باسك اسپانيا ارچانچا روز چهارشنبه 
مقدار 20 كيلوگرم مواد منفجره را در بخش اوتچانديو اين 
منطقه كشف و ضبط كردند پليس باسك گفت: اين موادمنفجره 
درداخل يكدستگاه خودرو گروه كماندويي بيسكايا جدايي 
طلبان باسك اتا بدست آمد. راديو دولتي اسپانيا گزارش داد: 
اين خودرو حاوي مواد منفجره پس از انجام عملياتي در
اوايل ماه جاري ميلادي كه منجر به دستگيري دو عضو گروه 
اتا وكشف مقاديري مواد منفجره در منطقه باسك شده بود از
صحنه عمليات خارج وجستجو براي يافتن آن همچنان ادامه 
داشت. به گفته پليس درطول اين مدت پنج تن ازعوامل 
كماندويي بيسكايا گروه اتا دستگير و روانه زندان شدند. 
جدايي طلبان باسك اتا براي جدايي كامل منطقه باسك در حال 
مبارزه بادولت مركزي اسپانيا هستند و در حال حاضر بيش از
500 تن از اعضاي اين گروه در زندان بسر مي برند.]]>
</TEXT>
</DOC>
<DOC>
<DOCID>HAM2-781023-033</DOCID>
<DOCNO>HAM2-781023-033</DOCNO>
<ORIGINALFILE>/1378/781023/kharj.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[ديدار يك هيات آمريكايي از پاكستان]]>
</TITLE>
<TEXT>
<![CDATA[يك هيات از نمايندگان مجلس سناي آمريكابراي نخستين بار
پس از كودتاي بدون خونريزي نظاميان در اين كشور امروز، 
به اسلام آباد سفر مي كند. هدف از اين سفر تعيين يك جدول 
زماني براي بازگشت مردم سالاري، به اين كشور عنوان شده 
است. 
به گزارش آسوشيتدپرس، يك سخنگوي سفارت آمريكا در
اسلام آباد گفت، چهار سناتور از حزب دمكرات امروز براي 
ديداري دو روزه واردپاكستان خواهند شد. 
آمريكا واكنش شديدي نسبت به به قدرت رسيدن 
نظاميان در پاكستان در ماه اكتبر گذشته نشان نداد، و
انتقادات خود را به تعيين برنامه زماني به منظوربازگشت 
مردم سالاري به اين كشور محدود كرده است. 
ژنرال مشرف از تعيين زمان بازگشت مردم سالاري به اين 
كشور خودداري كرده است. هر چند دولت نظامي پرويز مشرف از
ديدار قانون گذاران آمريكايي ازپاكستان استقبال كرده است 
اما هنوز مشخص نيست كه با اين هيات ديدار خواهدكرد يا
خير. بر اساس بيانيه وزارت خارجه پاكستان كه ديروز منتشر
شدسناتورهاي آمريكايي در ديدار با رهبري پاكستان موضوعات 
مهمي از جمله سياست خارجي و مسايل امنيتي را مورد بحث 
قرار خواهند داد.]]>
</TEXT>
</DOC>
<DOC>
<DOCID>HAM2-781023-034</DOCID>
<DOCNO>HAM2-781023-034</DOCNO>
<ORIGINALFILE>/1378/781023/kharj.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[اسرائيل دستيابي به صلح نهايي با سوريه 
را طي دو ماه امكان پذير دانست]]>
</TITLE>
<TEXT>
<![CDATA[" حيم رامون "وزير امور نخست وزيري اسرائيل گفت: هدف 
بيل كلينتون رئيس جمهوري آمريكا براي رسيدن به صلح بين 
دمشق و تل آويو ظرف دو ماه، عملي خواهد شد. 
به گزارش خبرگزاري فرانسه از بيت المقدس، رامون پس از
شركت در مذاكرات اسرائيل و سوريه در آمريكا گفت: اگر
دمشق به خواسته هاي امنيتي تل آويو احترام بگذارد و
بازگشت به مرز 4 ژوئن 1967 را در نظر نداشته باشد
قرارداد صلح تا دو ماه ديگر منعقد خواهد شد و اين امر از
طرف اسرائيل واقع گرايانه تلقي مي شود. وي اضافه كرد: 
اسرائيل از مقاصد امنيتي خود در مورد جولان صرف نظر
نخواهد كرد و سوريه بايد اين خواسته را درك كند. در همين 
حال،" آريل شارون "رئيس حزب ليكود نسبت به تصميم ايهود
باراك نخست وزير اسرائيل براي عقبنشيني از بلنديهاي 
جولان به وي هشدار داد. 
به گزارش ايرنا از بيروت وي در گفت وگو با راديو اسرائيل 
گفت: خروج ارتش اسرائيل از بلنديهاي جولان اشتباهي بزرگ 
است و در آينده به خطر وقوع جنگ در منطقه قوت مي بخشد. 
به گفته شارون، ايهود باراك در جريان گفتگوهاي 
" شپردزتاون "به مسئولان آمريكا اطلاع داد كه آماده است 
بدون دريافت امتيازي از سوريه از بلنديهاي جولان تا مرز
بين المللي عقبنشيني كند. 
رئيس حزب ليكود گفت: هيات آمريكايي شركت كننده در
مذاكرات صلح بمحض شنيدن اين موضع باراك، آن را به اطلاع 
فاروق الشرع رساند. 
وي ضمن متهم كردن نخست وزير اسرائيل به پنهان كردن حقايق 
از انظار مردم گفت: اسرائيل در اين مرحله از نداشتن 
رهبراني مسئول رنج مي برد. 
ايهودباراك ديروز اظهارات شارون را در اين باره رد كرد.]]>
</TEXT>
</DOC>
<DOC>
<DOCID>HAM2-781023-035</DOCID>
<DOCNO>HAM2-781023-035</DOCNO>
<ORIGINALFILE>/1378/781023/kharj.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[پينوشه از اوج قدرت تا چند قدمي ميز محاكمه]]>
</TITLE>
<TEXT>
<![CDATA[اگوستوپينوشه رئيس طولاني ترين رژيم خودكامه تاريخ شيلي 
كه در چندقدمي ميز محاكمه قرار داشت با تصميم وزارت كشور
انگلستان نجات يافت. 
جمله معروف او" در شيلي يك برگ هم بدون اطلاع و اراده من 
تكان نمي خورد" به تنهايي نشان دهنده شيوه حكومتي او و
عمق استبدادي است كه پينوشه اعمال مي كرد. 
ژنرال پينوشه در يازدهم سپتامبر 1973 به دنبال كودتاي 
خونين عليه سالوادور آلنده رئيس جمهور سوسياليست شيلي به 
قدرت رسيد. او با حمايت قاطع نيروهاي مسلح نزديك به 17
سال با شيوه مشت آهنين بر 14 ميليون شيليايي حكومت كرد. 
در آغاز رژيم ديكتاتوري وي صدها مخالف اعدام شدند. 
هزاران تن از رهبران چپگرا و بيش از يك ميليون شيليايي 
حبس و تبعيد شدند اما اين اقدامات سركوبگرانه از مقاومت 
مخالفان نكاست. 
چند سال بعد كه فضاي سياسي كشور كمي بازتر شد و جنبشهاي 
سياسي جرات پيدا كردند فعاليت هاي مخفيانه خود را علني 
كنند او با استناد به قانون اساسي شيلي كه در سال 1981
تصويب شده بود به آنها هشدار داد. وي گفت: من به علف هرز
فرصت رشد مي دهم اما به محض اينكه به اندازه كافي بزرگ 
شد از ريشه قطعش مي كنم. 
با فاش شدن اينكه مقامات بلندپايه پليس مخفي شيلي در قتل 
وزيرخارجه سوسياليست پيشين اين كشور در سال 1976 در
واشنگتن دست داشتند پينوشه در جامعه جهاني منزوي تر شد و
به ويژه رابطه وي با آمريكا تيره شد. 
پينوشه با اين اميد كه باقي ماندن بر كرسي رياست جمهوري 
را تا سال 1997 تضمين كند در سال 1988 همه پرسي برگزار
كرد. 
اما در اين همه پرسي 55 درصد راي دهندگان به وي راي منفي 
دادند. در سال 1990 او از قدرت كناره گيري كرد اما
همچنان تا سال 1998 فرماندهي نيروهاي زميني شيلي را به 
عهده داشت. از آنجايي كه تنها خود او از عمق فجايعي كه 
در زمان حكومتش صورت گرفته بود اطلاع دارد با تصويب
قانوني عنوان سناتور مادام العمر گرفت تا از مصونيت 
قضايي اين عنوان استفاده كند. 
در دسامبر 1989 ايلوين رهبر مخالفان با پيروزي در
انتخابات رياست جمهوري، جانشين پينوشه شد. 
در زمان رياست جمهوري ادوارد فري كه در مارس 1994 جانشين 
ايلوين شد، پينوشه نفوذ خود را در كشور حفظ كرد و همين 
نفوذ باعث شد هرگونه پيشنهاد و اظهارنظر در مورد محاكمه 
عاملين فجايع دهه 1970 با مخالفت گسترده ارتش و نظاميان 
روبه رو شود. 
پينوشه كه بسيار ضعيف و بيمار شده است هنگامي كه در سال 
1998 براي معاينه پزشكي به لندن رفته بود به حكم يك قاضي 
اسپانيايي دستگير شد. 
خبرگزاري فرانسه]]>
</TEXT>
</DOC>
<DOC>
<DOCID>HAM2-781023-036</DOCID>
<DOCNO>HAM2-781023-036</DOCNO>
<ORIGINALFILE>/1378/781023/kharj.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[جنگجويان چچن به طالبان مي پيوندند]]>
</TITLE>
<TEXT>
<![CDATA[برخي منابع نظامي و سياسي روسيه ادعا كردند جنگجويان 
چچني تماس هاي خود را با طالبان در افغانستان به منظور
برخورداري از پايگاه در اين كشور افزايش دادند. 
خبرگزاري اينترفاكس ديروز(چهارشنبه)به نقل از منابعي 
كه از آنها به عنوان نظامي سياسي ياد كرد اعلام داشت كه 
شورشيان چچني قصد دارند از طالبان اجازه بگيرند تا در
حوالي شهر مزارشريف پايگاه خود را داير كنند. 
بنابراين گزارش مذاكرات بين دو طرف در اين مورد ادامه 
دارد. 
ادعا شده است كه اسامه بن لادن كه به عنوان تروريست 
بين المللي از وي ياد مي شود از منافع چچني ها در ميان 
طالبان دفاع مي كند. 
همچنين گفته شده است كه بن لادن تلاش دارد كه چنين 
پايگاهي را در اختيار چچني ها قرار دهد.]]>
</TEXT>
</DOC>
<DOC>
<DOCID>HAM2-781023-037</DOCID>
<DOCNO>HAM2-781023-037</DOCNO>
<ORIGINALFILE>/1378/781023/maqal.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[اصلاحات دوران روشنگري]]>
</TITLE>
<TEXT>
<IMAGE>/1378/781023/p6-1.jpg</IMAGE>
<![CDATA[
در گفت وگوي گونترگراس نويسنده آلماني و پي ير
بورديوجامعه شناس فرانسوي(بخش پاياني)
گراس: اما اين داستان ليبكنشت. براي من اين مهم بود كه 
از يك سو ليبكنشت جوانان را تهييج مي كرد- يك جنبش مترقي 
تحت عنوان سوسياليسم را هموار مي كرد- و هم زمان پدر با
شور و شوق خاص خود متوجه نمي شد كه پسر مي خواهد از روي 
شانه پدر پايين بيايد. وقتي پسر برگردن او ادرار مي كند
تنبيه مي شود. اين رفتار اختياري بدانجا مي انجامد كه در
آغاز جنگ جهاني اول پسر به دلخواه وارد جنگ مي شود و
دقيقا" كاري مي كند كه ليبكنشت نسبت به عواقب آن هشدار
داده بود. ولي آن چه كه به يونگروهايدگر مربوط مي شود: 
شايد مي توانست براي روشنفكران مشتاق فرانسوي جالب باشد
تا براي يك بار هم كه شده تجارب روشنگران آلماني را
بشناسند. آن وقت ها كه فقط ديده رو و ولر نبودند، بلكه 
لسينگ و ليشتنبرگ هم وجود داشتند. افزون بر اين روشنگران 
بسيار خردمندي هم بودند كه تاثير نهايي آنها بيشتر مورد
پسند فرانسوي ها است تا شخص يونگر. 
بورديو: ارنست كاسيرر وارث بزرگ روشنگري فقط موفقيتي 
متواضعانه داشت، در حالي كه مخالف اوهايدگر آگاهي 
گسترده اي را باعث شد. مردم اغلب براضطرابي تاكيد دارند
تا مبادا بر مبناي توطئه اي تاريخي، فرانسوي ها چيزهايي 
هولناكي از آلمان ها فراگيرند و برعكس. 
گراس: من در كتاب" قرن من "پروفسوري را تصوير مي كنم كه 
هنگام تدريس روزهاي چهارشنبه به فكر فرو مي رود كه وقتي 
طي سال هاي 66 و 67 و 1968 دانشجو بود چگونه واكنش نشان 
مي داد. او آن وقت ها با برتريت فلسفي هايدگر كنار
مي آمد و بدان جا هم منتهي شد. در اين فاصله جهش هاي 
اساسي داشت و از نادر اشخاصي بود كه آشكارا برروي صحنه 
با آدرنو درمي افتاد. اين، خط مشخص زندگينامه آن ايام 
است. طي سال هاي 1960 من دربطن رويدادها بودم: 
اعتراض هاي دانشجويي تا حدودي ضرورت داشت و بسيار
تاثيرگذارتر از آن بود كه سخنگويان شبه انقلاب 1968 باور
داشتند. البته انقلابي به وقوع نپيوست، زمينه اي هم براي 
انقلاب وجود نداشت ولي جامعه خودش را دگرگون كرد. در
داستان" يادداشت هاي روزانه يك حلزون "نوشته ام كه وقتي 
مي گفتم، پيشرفت مثل حلزون است. البته به طور شفاهي 
مي توانيد گام هاي بلندتري برداريد- آنها حامي مكتب
مائوبودند- ولي جايي كه گام هاي بلند برداشتيد، يعني 
جامعه اي كه آن زير واقع شده، شتابي به خرج نمي دهد، 
دانشجويان گريه سردادند. اگر متقابلا" ضربه اي وارد كنند
شما حيرت خواهيد كرد، و آن وقت است كه اين حركت را ضد
انقلابي خواهند خواند- پاك سازي همه چيز با واژه متداول 
كمونيسم- ولي ژرف نگري اندكي در كار بود. 
بورديو: سال 1964 كتابي با عنوان "وارثان "منتشر كردم كه 
درآن به منشاء موقعيت هاي متفاوت ميان دانشجويان خرده 
بورژوا و بورژوا پرداختم. در دانشجويان بورژوا
راديكاليسم سياسي بيشتر مشهود بود، در حالي كه دانشجويان 
برخاسته ازخانواده هاي خرده بورژوا يا بهتر بگويم 
كارگري، اصلاح طلب و محافظه كارتربودند. 
گراس: اغلب فرزندان خانواده هاي مرفه، كه من آنها را
برانگيزاننده مي نامم، جرات نمي كردند اختلاف با
پدرانشان را به بيرون بسط بدهند، چون در آن صورت منبع 
مالي آنها قطع مي شد. 
بورديو: در سال 1968 يك مبارزه طلبي نمادين، انقلابي 
هنري وجود داشت كه به ظاهر بسيار افراطي جلوه مي كرد. در
سمت ديگر كساني بودند كه پيشنهادات معتدلي ارائه 
مي دادند تا سيستم آموزشي و ورود به دانشگاه ها را
دگرگون سازند. آن وقت ها كساني كه از سوي همان اشخاص به 
عنوان اصلاح طلب به استهزا گرفته مي شدند، خود
محافظه كار از آب درآمدند. 
گراس: طي سال هاي 1970 در آلمان و كشورهاي اسكانديناوي 
بينشي رشد كرد، كه اگر اقتصاد كماكان به چپاول هسته اصلي 
آن ادامه بدهد، باعث تخريب محيط زيست خواهد شد. جنبش 
محيط زيست پديد آمد. اما احزاب سوسياليست و سوسيال 
دموكرات تنها به مسائل اجتماعي قديمي بها مي دادند و
محيط زيست را ناديده مي گرفتند و يا تا حدودي خصمانه 
مي انگاشتند، كه اين سياست هنوز هم كم و بيش دنبال 
مي شود اگر ازليبرال هاي نو انتظار داشته باشيم كه از
قابليت هاي روشنفكري خود بهره بگيرند و سر عقل بيايند، 
آن وقت همين انتظار را بايد با جناح چپ هم در ميان گذاشت. 
بالاخره بايد تفهيم بشوند كه محيط زيست را نمي توان از
موضوع كار تفكيك كرد، همه تصميم گيري ها بايد، موانعي را
كه بر سر راه محيطزيست قرار دارد، پشت سربگذارد. 
بورديو: تمام اين شبه واژه هايي چون ليبراليسم اجتماعي و
بلرگرايي، ژرفا بخشيدن به قدرت هاي حاكم در برابر جوامع 
انساني است. در واقع اروپايي ها از تمدن خود شرمنده اند
و ديگر اعتمادي به آن ندارند. اين مهم به شكلي كاملا" 
آشكار از اقتصاد شروع مي شود، ولي رفته رفته دامنه اش به 
عرصه هاي فرهنگي بسط پيدا مي كند، اروپائيان شرمنده 
سنت هاي فرهنگي خويشند. در يك وضعيت گناهكارانه اي زندگي 
مي كنند كه تحت عنوان دفاع از سنت هاي عقب مانده جدي 
تلقي مي شوند و محكوم مي گردند، در زمينه سينما و ادبيات 
و غيره نيز وضع به همين منوال است. 
گراس: دركشور ما حاميان شرودر خود را مدرنيست و سايرين 
را سنت گرا مي خوانند، چه استنباط مسخره اي. ليبرال هاي 
نو در خفا خنده سر مي دهند كه چطور در آلمان و كشورهاي 
ديگر، سوسياليست ها و سوسيال دموكرات ها با تعاريفي كه 
ارائه مي دهند گور خودشان را مي كنند. 
بورديو: اگر بخواهيم به مسئله فرهنگ بپردازيم، از اين كه 
جايزه نوبل به شما اهدا شد واقعا" خوشحالم، براي اين كه 
از يك نويسنده ممتاز اروپايي تمجيدبه عمل آمد كه "دهانش 
را باز مي كند. "و به هر شكلي از هنر دفاع مي كند كه براي 
برخي ها تكراري جلوه مي كند. عليه رمان شما" مزرعه وسيع "
تحت اين پوشش كه اين نوشته از نظر ادبي كهنه شده جنگي به 
راه انداخته اند و همين طور در حال حاضر كماكان با
وارونه جلوه دادن دست آوردهاي فرماليستي، مي خواهند رفته 
رفته هنر آوانگارد را تاريخ مصرف گذشته وانمود كنند. در
مجلس فرانسه بحث مفصلي درباره هنر معاصر درگرفته است كه 
در اصل به استقلال هنر در برابر اقتصاد مي پردازد. 
گراس: آنچه كه به جايزه نوبل مربوط مي شود: من بدون اين 
جايزه هم خيلي خوب زندگي مي كردم و اميدوارم بتوانم با
وجود آن هم به زندگي خودم ادامه بدهم. برخي ها پس از
دريافت جايزه گفتند" بالاخره ! "يا" خيلي ديربود"، ولي من 
خوشحالم كه اين جايزه در دوران بلوغ سني من، يعني آن سوي 
هفتاد سالگي نصيبم شد. اگر نويسنده جواني جايزه نوبل 
دريافت كند، آن رابه شكلي مزاحم تلقي مي كند، چون سطح 
انتظار را بالا مي برد. ولي من، اكنون مي توانم با اين 
جايزه برخوردي طنزآلود داشته باشم و از دريافت آن خشنود
باشم و بدين ترتيب مطلبي كه به من مربوط مي شد، كامل گشت. 
من فكر مي كنم براي اين كه كنار گذاشته نشويم، خودمان 
پيشنهاداتي ارائه بدهيم. رسانه هاي بزرگ تلويزيوني هم در
ديدگاه هاي جنون آميز و خرافاتي خودشان درباره درصد
شركت كنندگان در برنامه هاي خاص بي ياروياورند. بايد
براي ياري رساندن به آنها خيز برداشت و همين مهم هم شامل 
شرايط مابين همسايه آلمان - فرانسه هم مي شود كه تا سرحد
جانفشاني مبارزه كرده اند و هنوز هم زخم هايشان مشهود
است، و همه نوع تلاش هاي گفتاري را به كار مي گيرند تا
به هم ديگر نزديك بشوند. 
اكنون نيز به اين مهم مي توان دامن زد، چون ما جز شناخت 
روند روشنگري اروپا و همچنين اشتباهات آن ايام، چيزديگري 
در دست نداريم. اعتراض ما به حق است كه در اين ميان 
ليبراليسم نو به كدام اقتدار عمل مي كند و برچه 
عرصه هايي به شكلي غيرمسئولانه مسلط شده است. ولي ما
موظفيم فكر كنيم كه در گذر روشنگري اروپايي چه اشتباهاتي 
از ما سرزده است؟ باز بايد به نحوي سرمايه داري و
سوسياليسم به مثابه فرزندان روشنگري بر سر يك ميز
بنشينند. 
بورديو: شايد در اين مورد شما كمي خوشبين هستيد به تصور
من نيروهاي اقتصادي و سياسي ليبراليسم نو چنان روي اروپا
سنگيني مي كند كه دست آوردهاي روشنگري را به جد در معرض 
خطر قرار مي دهند. تاريخنگار فرانسوي دانيل روشه در حال 
نگارش كتابي است و در آن نشان مي دهد كه در آلمان سنت و
روشنگري مفاهيم گوناگوني داشته اند. تحت عنوان روشنگري 
به هيچ وجه منظور آن چيزي نيست كه فرانسوي ها به لومير
رومي آورند. اگربخواهيم بر همه اين ويراني هاي آنها فائق 
بيائيم، بايد براين تفاوت ها مسلط بشويم، و اين چيزي است 
كه ما رابا روشنگري مرتبط مي سازد- پيشرفت اقتصادي،
تكنيك و رام كردن اين پيشرفت لازم است ايده آل جديدي 
پيدا كنيم كه بتوانددرون نيروهاي اجتماعي جايي پيدا كند. 
گراس: حاصل صحبت شما يعني اصلاحات اساسي در سنديكاها و
ما مي دانيم كه اين دستگاه را چه دشوار مي توان تكان داد. 
بورديو: بله، ولي ما مي توانيم كماكان برخي نقش ها را
برعهده بگيريم. به طور مثال جنبش اجتماعي كه از نظر
تاريخي ساليان متمادي وجود داشت، طي سال هاي اخير بسيار
موفق بوده است، سنت هاي جنبش كارگري فرانسه خيلي بسته و
دستكم تا حدودي در رويارويي با روشنفكران موضعي بسيار
خصمانه داشت. امروزه در دوران بحران ها، جنبش هاي كارگري 
در برابر اعتراض هاي ما به مراتب بازتر و شنواتر شده اند. 
آنها به فكر افتاده اند و همواره شكل جديد انتقاد رابا
توانايي بيشتر پذيرا مي شوند. به نظر من اين واكنش 
جنبش هاي انتقادي، اجتماعي آينده ساز هستند. 
گراس: من هر چيز ترديد برانگيزرا محكوم مي كنم. هردوي ما
در سنيني هستيم كه مي توانيم اطمينان بدهيم تا وقتي كه 
سالم باشيم كماكان دهانمان را باز خواهيم كرد، ولي زمان 
محدود است. نمي دانم در فرانسه وضع به چه نحوي است - 
البته فكر نمي كنم چندان بهترباشد- ولي مي بينيم كه نسل 
جوان در عرصه ادبيات ازآمادگي و علاقه كمتري برخوردار
است تا اين سنت متعلق به روشنگري را، يعني همان دهان باز
كردن، داخل ماجرا شدن و دامن زدن را دنبال كند. اگر در
اين ميان چيزي رشد نكند و جاي ما راپر نسازد، آن وقت اين 
بخش خوب سنت اروپايي هم برباد مي رود. 
تازه هاي انديشه 
تحولات فرهنگي در ايران 
عباس عبدي، محسن گودرزي، انتشارات روش، بها10000 ريال. 
اين كتاب شامل چهار پژوهش(تحليل ثانوي)درباره تحولات 
فرهنگي در ايران است. هر يك از چهار مقاله كتاب به نوعي 
چشم به توصيف و تحليل دگرگوني داشته است وتلاش مي كند
وجهي از دگرگوني را بيان كند. 
درونمايه اصلي مقاله تجزيه فرهنگي، ظهور گروه بندي هاي 
ارزشي به صورت قطبي شده است. 
اين پژوهش نشان مي دهد كه به تدريج گروه هاي جامعه حول 
ارزش هاي اجتماعي(خصوصا" سياسي و ديني)به صورت قطبي 
توزيع شده اند و به نظر مي آيد دو سپهر متعارض ارزشي شكل 
گرفته است كه فاصله آنها از يكديگر روزبه روز بيشتر
مي شود. مقاله ازشكاف نخبگان و توده ها از فاصله بين اين 
دو گروه سخن مي گويد ونشان مي دهد نخبگان و توده ها
گرايش ها و ارزش ها وارزيابي هاي متفاوتي دارند. 
نويسنده با تحليل تحولات جمعيتي نتيجه مي گيرد كه نگرش 
نخبگان(كه در اين تحقيق مترادف گروه هاي با سواد گرفته 
شده است)طي سال هاي آتي در موقعيت مسلط قرار خواهد گرفت. 
مقاله تحولات فرهنگ عمومي از سير تحول فرهنگي و
جابه جايي ارزش ها و جايگزيني ارزش هاي فردگرايانه در
برابر ارزش هاي جمع گرايانه خبر مي دهد. نويسنده نتيجه 
مي گيرد كه در سال هاي 1353 الي 1374 رضايت زندگي از
مقوله هاي صرفا" اقتصادي و تحت تاثير متغيرهاي اقتصادي 
خارج شده و عوامل سازنده "كيفيت زندگي "نيز بر شمار
متغيرهاي موءثر بر رضايت اضافه شده اند. 
آبي كوچك عشق 
]]>
<IMAGE>/1378/781023/p6-2.jpg</IMAGE>
<![CDATA[
گزينه اشعار عاشقانه جهان 
ترجمه و انتخاب: چيستا يثربي 
ناشر: ناميرا، چاپ اول، /پاييز 78 قيمت 550 تومان 
اين كتاب، جنگ كوچكي از اشعار شاعران مطرح فرهنگ هاي 
مختلف جهان پيرامون موضوع عشق است ; و در آن از اشعار
شاعراني چون گوته، ويكتور هوگو، اسكار وايلد و... گرفته 
تا اشعار نوپردازاني چون ژان كوكتو، سيلو ياپلات 
جمع آوري شده است. تنوع نگاه شاعران مختلف درباره عشق از
منظرهاي مختلف فلسفي، عرفاني، زيبايي شناختي از نكات 
مميزه كتاب حاضر است. انتخاب اشعار اين مجموعه در گام اول 
براساس طيف رنگارنگ نگاه شاعران به مقوله عشق و تنوع 
نگاه و شيوه بيان آنان بوده است، اگر چه اشعار خوب
درباره عشق پاياني ندارد، اما از ميان اين درياي بي آغاز
و انجام، سعي شده است كه تنها به جرعه اي بسنده شود و
" آبي كوچك عشق "مشتي است از اين اقيانوس بيكران. 
گفتني است بيشتر اشعار اين كتاب به منظور حفظ زبان 
شاعرانه با ترجمه آزاد به فارسي برگردانده شده اند.]]>
</TEXT>
</DOC>
<DOC>
<DOCID>HAM2-781023-038</DOCID>
<DOCNO>HAM2-781023-038</DOCNO>
<ORIGINALFILE>/1378/781023/shari.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[انتصاب در شهرداري تهران]]>
</TITLE>
<TEXT>
<![CDATA[گروه شهري: مرتضي الويري شهردار تهران طي حكمي نادر كرمي 
را به سمت شهردار منطقه 20 منصوب كرد. 
نادر كرمي پنج سال در سمت قائم مقامي شهرداري منطقه 20
مشغول به كار بوده است.]]>
</TEXT>
</DOC>
<DOC>
<DOCID>HAM2-781023-039</DOCID>
<DOCNO>HAM2-781023-039</DOCNO>
<ORIGINALFILE>/1378/781023/shari.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[آلودگي هواي تهران پا برجاست، اختلافات 
ادامه دارد و فضاي سبز شهر نابود مي شود]]>
</TITLE>
<TEXT>
<IMAGE>/1378/781023/p3-1.jpg</IMAGE>
<![CDATA[
گروه شهري: آلودگي هواي تهران همچنان يك معضل جدي زيست 
محيطي دراين شهراست و در حاليكه مسئولين به بحث براي 
اداره امور حمل و نقل شهري ادامه مي دهند، مردم دعا
مي كنند كه باد بوزد و يا باران ببارد تا هواي شهر قابل 
تنفس بشود. 
صبح ديروز نمايشگرهاي كيفيت هواي تهران، هواي اين شهررا
همچنان آلوده نشان مي دادند، اگر چه غلظت دو آلاينده 
" منواكسيد كربن "و" ذرات معلق "كمتر از روز قبل بود. 
خودروهاي بالاي 20 سال سن، 26 درصد تمامي خودروهاي موجود
درشهر تهران راتشكيل مي دهند اما همين تعداد خودرو بيش 
از 50 درصد چندين ميليون ليتربنزيني را كه روزانه در
تهران توزيع مي شود، مصرف مي كنند. 
اطلاعات به دست آمده همچنين نشان مي دهد كه قريب به 17
درصد از خودروهاي سواري فعال درتهران، روغن سوزي دارند
كه اين امر حاكي ازاستهلاك بيش ازحد موتور خودروها
مي باشد. 
در حاليكه مساله آلودگي هواي شهرتهران نگراني جدي 
شهروندان اين شهر راموجب شده است، شهردار تهران مي گويد
كه براي كاهش آلودگي هواي اين شهر 200هزار وسيله نقليه 
فرسوده بايد از دورخارج شوند كه تاييدي است 
براظهارات كارشناسان، اما اينكه اين امر كي و چگونه محقق 
خواهد شد، بايد منتظر بود. 
مرتضي الويري شهردار تهران روز سه شنبه و در جلسه شوراي 
شهر تهران، چهار محور تبديل به احسن كردن خودروها، تبديل 
كابراتورهاي پيكان به انژكتوري، استفاده از گاز مايع 
بجاي بنزين و گازوئيل و آموزش ترافيكي براي عموم مردم 
رابراي كاهش آلودگي هواي تهران لازم وضروري دانست. 
وي هزينه ريالي وارزي اين طرح را 76 ميليارد تومان و 143
ميليون دلارعنوان كرد واجراي آنرا منوط به تامين بودجه 
ريالي و ارزي آن از بودجه عمومي دولت و پيوستن اداره 
راهنمايي ورانندگي به شهرداري تهران كرد. 
مجلس شوراي اسلامي اخيرا، دو فوريت طرح واگذاري راهنمايي 
و رانندگي تهران را به شهرداري سلب كرد و آنرا براي 
بررسي به كميسيون فرستاد. 
بنابر مطالعه روشن است كه درصورت تبديل به احسن شدن 
خودروهاي فرسوده واعمال استانداردهاي خاصي توسط سازندگان 
خودرو، روزانه يك ميليون ليتردر مصرف بنزين فقط
درشهرتهران صرفه جويي خواهد شد واز انتشار حدود 22 درصد
" منواكسيد كربن "و20 درصد" هيدروكربن هاي نسوخته "و
" اكسيدهاي نيتروژن "درفضا كاسته مي شود. 
در دفاع از ضرورت الحاق راهنمايي ورانندگي تهران به 
شهرداري، معاون حمل ونقل وترافيك شهردارنيز روز" سه شنبه "
گفت: تاخير درتصويب لايحه الحاق راهنمايي ورانندگي به 
شهرداري تهران درمجلس، برنامه هاي درازمدت اين شهرداري 
در امور حمل ونقل، ترافيك و مبارزه با آلودگي هوا رابا
مشكل روبرو مي كند. 
محسن اكبرزاده گفت: لايحه الحاق راهنمايي ورانندگي به 
شهرداري يك قانون جديد وابتكاري نيست، بلكه ما در مورد
احياي قانوني بحث مي كنيم كه عملاتاسال 1372 درشهرداري 
تهران اجرا شده است. 
يكي ازآلاينده هاي مسئول در هواي تهران كه همواره در
هواي آن به فراواني وجود دارد، آلاينده "ذرات معلق "است 
و يك مقام وزارت بهداشت و درمان وآموزش پزشكي مي گويد كه 
" هواي آلوده، مرگ ناشي از بيماريهاي ريوي را تا4/3 درصد
افزايش مي دهد". 
دكترپرويز وزيريان معاون بيماريهاي غير واگير اداره كل 
پيشگيري ومبارزه بابيماريهاي وزارت بهداشت گفت: براساس 
نتايج تحقيقي، هواي آلوده باذرات درشت، مرگ ناشي 
ازبيماريهاي ريوي را به ميزان 4/3 درصد و مرگ ناشي 
ازبيماريهاي قلبي و عروقي را تا 4/1 درصد افزايش مي دهد. 
آلودگي هواي تهران، امروزازقالب يك معضل زيست محيطي خارج 
شده و به يك بحران بزرگ و جدي حتي دربعد ملي تبديل 
گرديده است و براي حل آن يك همت ملي نيز لازم است. 
دراين شرايط و در حاليكه انتظارمي رود همه نهادها و
شهروندان تهراني براي حل معضل آلودگي هواي تهران دست به 
دست هم دهند، خبر مي رسدكه عده اي ازاعضاي تعاوني مسكن 
وزارت كشاورزي كه مدعي مالكيت بخشي از زمين بوستان ملي 
بزرگ و حياتي سرخه حصار در شرق تهران هستند، ظاهرا بعد
ازدريافت حكم قضايي، نسبت به تصرف زمين اقدام كرده و
حداقل بخشي از فضاي سبز و حفاظت شده بوستان ملي در معرض 
نابودي قرار گرفته است.]]>
</TEXT>
</DOC>
<DOC>
<DOCID>HAM2-781023-040</DOCID>
<DOCNO>HAM2-781023-040</DOCNO>
<ORIGINALFILE>/1378/781023/shari.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[به زودي آغاز مي شود: واگذاري تلفن هاي 
همراه در كشور]]>
</TITLE>
<TEXT>
<![CDATA[گروه شهري: وزيرپست وتلگراف وتلفن اعلام كرد: كار
واگذاري تلفن هاي همراه بزودي درسراسر كشور آغاز مي شود. 
محمدرضا عارف ديروز در گفت وگو با خبرگزاري 
جمهوري اسلامي گفت: قرعه كشي، براي تعيين نوبت واگذاري 
تلفن همراه ثبت نام شدگان انجام شده و تلاش مي شود كار
واگذاري تلفن هاي همراهي كه در شش ماهه دوم امسال تعهد
شده بود، در دهه فجر آغاز شود. 
وي گفت: به رغم پيش بيني كه براي تعداد متقاضيان اين نوع 
تلفن درتهران مي شد كه حدود 100 هزار نفر باشند، اين 
تعداد به بيش از 290 هزار نفررسيد. 
وي افزود: از آنجا كه استقبال متقاضيان به مراتب بيش 
ازظرفيت پيش بيني شده بود، تصميم گرفته شد تا با افزايش 
حجم تجهيزات لازم، به همه كساني كه ثبت نام كرده اند، 
تلفن واگذار شود. 
وي در مورد ثبت نام سري جديد تلفن همراه گفت: سري جديد
ثبت نام تلفن هاي همراه هنگامي اعلام مي شود كه بخش قابل 
ملاحظه اي از تعهد گذشته انجام شده باشد. 
وزيرپست وتلگراف وتلفن تاكيد كرد: به تناسب پيشرفت كار
در واگذاري تلفن همراه، ثبت نام سري جديد نيز اعلام 
مي شود. 
دكتر عارف در زمينه واگذاري تلفن هاي همراه در شهرهاي 
كوچك، اظهارداشت: كار واگذاري بخش عمده اي از تلفن هاي 
همراه شهرهاي كوچكي كه متعهدبوديم، در شش ماهه اول امسال 
انجام شده است.]]>
</TEXT>
</DOC>
<DOC>
<DOCID>HAM2-781023-041</DOCID>
<DOCNO>HAM2-781023-041</DOCNO>
<ORIGINALFILE>/1378/781023/shari.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[همايش ملي شناخت كوير لوت در كرمان]]>
</TITLE>
<TEXT>
<![CDATA[گروه شهري: همايش ملي شناخت كوير لوت با هدف معرفي 
استعدادهاي طبيعي و زدودن ذهنيت منفي نسبت به اين عرصه 
ديروز در كرمان گشايش يافت. 
رئيس ستاد برگزاري همايش گفت 35 خلاصه مقاله و 18 مقاله 
در اين چارچوب ارائه مي شوند. محمدعلي كريمي افزود: آثاري 
همچون تپه يحيي در بافت، تل ابليس در جنوبكرمان، 
شهرآغوس مركز شكل گيري تمدن آراتا در حاشيه كوير لوت در
شهداد وويرانه هاي شهر دقيانوس در جيرفت شاهد ظهور اولين 
تجليات زندگي اجتماعي در عرصه كويري استان كرمان است. 
استاندار كرمان نيز در اين همايش گفت: بدليل عدم شناخت 
ما از كوير اين منطقه تاكنون بيشتر مورد استفاده 
قاچاقچيان مواد مخدر بوده است. 
مسعود محمودي افزود: اين امر همواره كوير را به عنوان 
بياباني مخوف ووحشت آور در ذهن مردم ترسيم كرده بود. 
وي گفت: در صورت برنامه ريزي اصولي، امكانات و
تواناييهاي بالقوه ناشناخته اين سرزمين مي تواند در
پيشرفت استان كرمان موثر باشد. سيد حسين مرعشي نماينده 
مردم كرمان در مجلس شوراي اسلامي نيز در اين همايش وسعت 
80هزار كيلومتر مربعي و انرژي خورشيدي را از جمله 
مزيتهاي كوير لوت برشمرد.]]>
</TEXT>
</DOC>
<DOC>
<DOCID>HAM2-781023-042</DOCID>
<DOCNO>HAM2-781023-042</DOCNO>
<ORIGINALFILE>/1378/781023/shari.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[وزير بهداشت، درمان و آموزش پزشكي: 
20 هزار مجوز استخدام در شبكه بهداشت و
درمان دريافت شد]]>
</TITLE>
<TEXT>
<![CDATA[گروه شهري: وزير بهداشت، درمان وآموزش پزشكي ديروز در
مراسم نهمين جشن دانش آموختگان دانشگاه شهيد بهشتي گفت: 
حدود20 هزار مجوز استخدام اخذ شده كه 50 درصد به صورت 
موقت و 50 درصد ديگر براي شبكه بهداشت و درمان كشور جذب
كارمي شوند. دكتر فرهادي افزود: دغدغه و تاكيد دولت و
مسئولان نظام در برنامه سوم توسعه كشور اولويت دادن به 
مساله اشتغال در همه ابعاداست كه اين كار يك عزم ملي را
مي طلبد. 
وي اشتغال دانش آموختگان پزشكي را در اولويت دانست و گفت: 
در وزارت بهداشت مسئله اشتغال جدي گرفته شده و به رغم 
مشكلات اقتصادي در دو سال گذشته و كاهش قيمت نفت و كاهش 
درآمد دولت سعي شده براي اين امر راهكارهايي پيدا شود. 
فرهادي افزود: با همكاري وزارت تعاون براي تشكيل تعاوني 
پزشكي، آئين نامه اي تهيه شده كه گروه هاي پزشكي از طريق 
وزارت تعاون، تعاوني پزشكي تشكيل داده و شروع به كار
كنند. 
وي گفت: همچنين با برخي از كشورها توافقهايي داشته ايم 
كه ارائه خدمات پزشكي و اعزام نيروي پزشكي به اين كشورها
انجام بگيرد كه اين مهم در حال بررسي است. 
وزير بهداشت، اعتبار تعيين شده براي طرحهاي دو وزارتخانه 
بهداشت و علوم را 150 ميليارد تومان عنوان كرد و تاكيد
كرد: اين يك گام اساسي و يك جهش است كه اميدواريم يك 
تحول عمده در تحقيقات پزشكي داشته باشيم. 
در پايان مراسم نهمين جشن دانش آموختگان دانشگاه شهيد
بهشتي لوح تقديرو جوايزي توسط وزير بهداشت به برگزيدگان 
اهداء شد.]]>
</TEXT>
</DOC>
<DOC>
<DOCID>HAM2-781023-043</DOCID>
<DOCNO>HAM2-781023-043</DOCNO>
<ORIGINALFILE>/1378/781023/shari.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[به مناسبت روز هواي پاك(29 دي ماه)
مسافران مترو رايگان جابجا مي شوند]]>
</TITLE>
<TEXT>
<![CDATA[گروه شهري: مديرعامل شركت راه آهن شهري تهران وحومه 
(مترو)ديروزاعلام كرد: به مناسبت روزهواي پاك(29 دي ماه)،
قطارهاي مترو درمسير تهران - كرج، مسافران را به صورت 
رايگان جابجا مي كنند. 
به گزارش ستادخبري روز هواي پاك مهندس محسن هاشمي در
اين زمينه افزود: يكي از راههاي اساسي مبارزه با آلودگي 
هوا و رسيدن به هواي پاك پايدار، بهره برداري كامل از
متروي تهران و ترويج فرهنگ استفاده از آن توسط مردم است. 
وي تصريح كرد: متاسفانه مسائل و مشكلات مترو ازطرف 
ارگانهاي مربوط به صورت جدي پيگيري نمي شود و مترو اغلب
با كمبود اعتبار مواجه بوده است. 
مهندس هاشمي افزود: درحالي كه بيشترين درصد آلودگي هوا
از بابت ترددخودروهاي شخصي حاصل مي شود، بايد درزمينه 
تقويت شبكه حمل و نقل عمومي تلاش شود. وي بااشاره به 
تلاش كاركنان زحمتكش شركت راه آهن شهري تهران وحومه براي 
راه اندازي خطوط بيشتري در حمل ونقل عمومي گفت: قرارشده 
تا خط مترودر مسير ميدان صادقيه تا ميدان امام خميني(ره)
باهشت ايستگاه به طول ده كيلومتر تا پايان بهمن ماه 
امسال به بهره برداري برسد. 
وي افزود: تست هاي سرد وگرم قطارها درداخل تونل اين 
مسير انجام شده و مسير براي تردد قطارها آماده شده است. 
مديرعامل مترو ادامه داد: هم اكنون خط ده كيلومتري اين 
مسير، برق داردو تنها قسمتي از نازك كاري ورودي هاي اين 
مسير به خيابانها باقي مانده كه مراحل پاياني خود را
مي گذراند. 
تنظيم موتور رايگان 
همچنين شركت بازرگاني سايپا يدك وابسته به سازمان گسترش 
و نوسازي صنايع ايران اعلام كرد: اين شركت به مناسبت روز
" هواي پاك "(29 دي ماه)از تاريخ 25 تا 29 دي ماه، آمادگي 
دارد موتور بيش از 100 هزار خودرو پرايد راتنظيم كند. 
به گزارش ستاد خبري روز" هواي پاك "، اين اقدام 
درراستاي هماهنگي و همسويي با سياست هاي زيست محيطي، 
بهبود وضعيت محيط زيست شهرتهران و همكاري با سازمانها و
نهادهاي ذيربط انجام مي شود. شركت بازرگاني سايپايدك 
خاطرنشان كرده است: تمامي تعميرگاههاي مجازاين شركت از
تاريخ 25 دي ماه آماده ارايه خدمات رايگان تنظيم موتور
براي خودروهاي پرايد هستند. 
هم اكنون بيش از صدهزار خودروپرايد در سطح شهر تهران 
تردد مي كنند. شركت تهيه و توزيع قطعات و لوازم يدكي 
ايران خودرو نيز در اطلاعيه جداگانه اي اعلام كرد: از
روز 25 الي 29 دي ماه موتور خودروهاي پژو 405را بطور
رايگان تنظيم مي كند. 
اين شركت نيز ارايه خدمات رايگان را به مناسبت فرا
رسيدن روز" هواي پاك "(29 دي ماه)و باهدف بهبود وضعيت 
محيط زيست و پاكيزگي هواي شهرتهران ذكر كرد.]]>
</TEXT>
</DOC>
<DOC>
<DOCID>HAM2-781023-044</DOCID>
<DOCNO>HAM2-781023-044</DOCNO>
<ORIGINALFILE>/1378/781023/shari.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[توضيح]]>
</TITLE>
<TEXT>
<![CDATA[روابط عمومي ناجا با ارسال نمابري به همشهري اعلام كرد: 
بازگشت به مطلب مندرج در ص 3 مورخه 8/10/78 آن روزنامه 
به اطلاع مي رساند: حضور تعدادي از مسئولين نيروي 
انتظامي در مجلس به صورت غيررسمي و مراجعه به نماينده 
مجلس بوده كه اولا" ورود آنان بدون هماهنگي مسئولين 
ذيصلاح نبوده، ثانيا" هر شخص حقيقي يا حقوقي مي تواند به 
نماينده مجلس مراجعه و نظرات كارشناسي خود را ارائه 
نمايد. 
اينكه در پايان مطلب آن جريده محترم، مراجعه تعداد اندكي 
از مسئولين سازمان ناجا به مجلس را به عنوان لشكركشي و
خارج از سلسله مراتب بيان نموده جاي تاسف است و لازم به 
توضيح است نيروي انتظامي دقيقا" پايبند سلسله مراتب
فرماندهي بوده و دستوري در اين زمينه كه ناجا از حريم 
ماموريتهاي محوله خود دفاع ننمايد دريافت ننموده است.]]>
</TEXT>
</DOC>
<DOC>
<DOCID>HAM2-781023-045</DOCID>
<DOCNO>HAM2-781023-045</DOCNO>
<ORIGINALFILE>/1378/781023/siasi.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[بيانيه مجلس خبرگان رهبري درباره جايگاه 
ولايت فقيه انتخابات مجلس و مسائل فرهنگي]]>
</TITLE>
<TEXT>
<![CDATA[گروه سياسي: دومين اجلاس سالانه مجلس خبرگان با صدور
بيانيه اي به كار خود پايان داد. در بخش هايي از اين 
بيانيه آمده است: 
نظام اسلامي ما با دو ويژگي اساسي "خاستگاه مردمي "و
" تعهد اسلامي "تعريف مي شود و در استمرار و استحكام خويش، 
وابسته بدان است. تضعيف يا كم رنگ شدن هر يك از
" پشتوانه ي جمهوري "و" محتواي اسلامي "زمينه آسيبپذيري 
نظام را فراهم مي سازد، از اين رو دشمنان كينه توز همه ي 
تلاش خود را براي القاء ياس و نااميدي در مردم و در
نتيجه جدا كردن توده هاي ميليوني از نظام اسلامي و نيز
براي خدشه در مباني اعتقادي ملت، القاء شك و ترديد در
پايه هاي ديني انقلاب، به كار گرفته اند... ولايت فقيه - 
كه بنيان گذار عظيم الشان انقلاب اسلامي، آن را رمز
آسيبناپذيري كشور مي دانست - محور وحدت عمومي مردم و
نقطه اتكاي همه دوستان انقلاب است سخن ولي امر، فصل 
الخطاب مباحثات و حكمش فيصله دهنده ي اختلافات است. اين 
اصل بنيادين اسلامي، در قانون اساسي كشور ما، مبناي 
اداره ي كشور قرار گرفته و اكثريت قاطع ملت، علاوه بر
تعهد ديني خويش، با آراء خود، آن را پذيرفته و در نظام 
سياسي ايران بدان عينيت بخشيده اند و با سرافرازي بر اين 
ميثاق، پايدار مانده اند. مجلس خبرگان، اين وظيفه شناسي 
و دين باوري را ارج مي نهد و پيوند امت و امامت را ضامن 
اسلاميت نظام و پويايي مكتب در تار و پود آن، مي داند و
اصل ولايت فقيه را كه ستون فقرات نظام اسلامي را تشكيل 
مي دهد اصلي خدشه ناپذير دانسته و اظهارات ترديدآفرين و
شبهات بي اساس را در اين باره برخلاف شرع مقدس و قانون 
اساسي مي شمارد. 
روند نگران كننده ي مسائل فرهنگي و مذهبي جامعه، شكل 
فزاينده اي به خود گرفته و اين پرسش خود را آشكار
مي سازد كه چنين وضعي تا چه زماني قابل تحمل است؟ و
حرمت شكني از مقدسات به كجا خواهد انجاميد؟ از مراكز
تصميم گيرنده مي خواهيم به چاره انديشي نشسته و براي رفع 
نگرانيهاي موجود اقدامات اساسي انجام دهند و به هشدارهاي 
رهبر معظم انقلاب، علماي اعلام و انديشمندان دلسوز توجه 
كنند. 
مجلس خبرگان، با تاكيد بر ضرورت فضاي انس و الفت و پرهيز
از القائات تشنج آفرين در جامعه ي اسلامي، و با تشكر از
دولت خدمتگزار و رئيس جمهور محترم از همه ي 
دست اندركاران محترم مي خواهد تا تلاش هماهنگ و جدي خود
را براي حل معضلات اقتصادي به ويژه مهار تورم و ايجاد
زمينه هاي اشتغال، بكار گيرند و رشد و شكوفايي اقتصاد
ملي را در اولويت برنامه هاي خود قرار دهند و با حساسيت 
بيشتر مبارزه با مفاسد اجتماعي را تعقيب نمايند. و بر
استقرار عدالت در تار و پود نظام اجتماعي، قضايي، اداري 
و اقتصادي اهتمام ورزند. 
بدون ترديد هماهنگي، تفاهم و تعاون قواي سه گانه، 
دستيابي به سياست هاي كلان نظام اسلامي را آسان مي سازد
و بر مجد و شكوه جامعه اسلامي افزوده، و اميد و نشاط را
در جامعه افزايش مي دهد. 
انتخابات ششمين دوره ي مجلس شوراي اسلامي، آزمايش تاريخي 
ديگري است كه به زودي ملت و دولت در برابر آن قرار
مي گيرد. از آنجا كه در طراحي جمهوري اسلامي، مجلس در
راس امور كشور قرار گرفته و علاوه بر نقش مستقيم در
قانون گذاري، در جهت دهي، نظارت و كنترل دستگاه هاي 
اجرايي نيز سهم مهمي برعهده دارد، از اين رو سرنوشت نظام 
اسلامي و آينده ي آن به موفقيت اين انتخابات وابسته است، 
موقعيت ممتاز مجلس در تصميم گيري هاي سرنوشت ساز، حضور
نمايندگان با گرايش مختلف سياسي و نيز تريبون زنده و
مستقيم آن، موجب آن مي گردد كه اين نهاد تاثير به سزايي 
در" بحران زدايي "و يا" بحران سياسي "داشته باشد و به 
عنوان كانون اصلي قدرت سياسي و نقطه ي التقاي جريانات 
سياسي كشور و سكوي پرش آنها شناخته شود. 
بيانيه مجلس خبرگان درباره انتخابات مجلس مي افزايد: 
" مشاركت "و حضور هر چه بيشتر مردم متعهد، نمادي از قدرت 
نظام اسلامي، و جلوه اي از استحكام پايه هاي مردمي حكومت 
و نمودي از مسئوليت شناسي و تعهد اسلامي و انقلابي است، 
اين حضور گسترده، غبار ياس به روي دشمنان مي پاشد و فروغ 
اميد را در دل طرفداران نهضت جهاني اسلامي، روشن تر
مي سازد. 
" سلامت انتخابات "، در گرو پاي بندي مجريان و ناظران به 
قانون و رها كردن گرايش هاي جانبدارانه است اين اصل 
اساسي- كه خود زمينه ي مشاركت بيشتر مردم و اعتماد آنان 
را فراهم مي سازد- هنگامي تحقق مي يابد كه عموم 
دست اندركاران انتخابات، به "برگزار شدن قانون مند
انتخابات" بيانديشند و دغدغه ي آنكه كداميك از داوطلبان 
تاييد شده به مجلس راه مي يابد را كنار گذارند و اعتبار
اين" نهاد مقدس "را به پاي "اشخاص "قرباني نكنند. اميد
است شوراي نگهبان و دست اندركاران در برگزاري انتخاباتي 
سالم و خداپسند موفق باشند. 
در انتخاب نمايندگان، "شايسته سالاري "، مهم ترين راهنماي 
گزينش ملت است و البته آفت هايي مثل قدرت طلبي، باندبازي، 
گرايش به اشرافيت، زد و بندهاي جناحي، خودباختگي فرهنگي 
و سياسي در برابر بيگانگان و روحيه ي سازش طلبي در برابر
قدرت هاي استكباري، بيماري هاي خطرناكي است كه صاحبان 
كرسي وكالت را به جدايي از ملت و بيگانگي از تعهدات 
اسلامي مبتلا مي سازد.]]>
</TEXT>
</DOC>
<DOC>
<DOCID>HAM2-781023-046</DOCID>
<DOCNO>HAM2-781023-046</DOCNO>
<ORIGINALFILE>/1378/781023/siasi.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس جمهوري در جمع مسئولان جمعيت 
هلال احمر]]>
</TITLE>
<TEXT>
<IMAGE>/1378/781023/p1-1.jpg</IMAGE>
<![CDATA[
گروه سياسي: مديران جمعيت هلال احمر در استانها، روساي 
شعب و مسئولان حوزه ستادي اين جمعيت صبح ديروز با
حجت الاسلام والمسلمين سيد محمد خاتمي رئيس جمهوري ديدار
كردند. 
به گزارش ايرنا، رئيس جمهوري در اين ديدار از اعضاي 
جمعيت هلال احمر به عنوان فرشتگان نجات ياد كرد كه با
پيام نجات بخش و زندگي بخش در محل حوادث و سوانح حاضر
شده و به امداد و ياري آسيب ديدگان مي پردازند. 
آقاي خاتمي با اشاره به نقش جمعيت هلال احمر به عنوان يك 
دستگاه غيردولتي در افزايش ارتباطات دوستانه بر اساس 
احترام متقابل ميان مردم دنياگفت: با وجود مشكلاتي نظير
فقر و درماندگي ناشي از روابط نادرست و ستمي كه ازسوي 
قدرتها اعمال مي شود، اين جمعيت مي تواند در سال 2001 كه 
سال گفت وگوي تمدنها ناميده شده بهترين پيام آور گفت و
گو، صلح، محبت ودوستي باشد. 
رئيس جمهوري ادامه داد: جمعيت جهاني صليب سرخ و
هلال احمر با درپيش گرفتن راهي خلاف اصل رايج دنيا يعني 
جنگ، ستيز، درگيري وستم، اهداف انساني را در سرلوحه 
فعاليت خود قرار داده است آن هم در شرايطي كه انسانهاي 
بسياري از به دست آوردن ابتدايي ترين حقوق خود محروم 
هستند. 
وي با اشاره به سابقه سه ربع قرن جمعيت هلال احمر و
تلاش هاي دست اندركاران آن در خدمت به مردم بويژه پس از
پيروزي انقلاب اسلامي، وجودتعداد زيادي شهيد، جانباز و
آزاده در اين نهاد را نشانه پيشتاز بودن ونقش ممتاز آن 
در حل مشكلات جامعه دانست. 
آقاي خاتمي همچنين زير پوشش قرار دادن 650 هزار امدادجو
شامل خانواده هاي بي سرپرست، كودكان محروم و مستعد را از
ديگر اقدامات مثبت جمعيت هلال احمر دانست. 
در ابتداي اين ديدار دكتر نوربالا رئيس جمعيت هلال احمر
كشور در گزارشي با تشريح فعاليت هاي داخلي و خارجي جمعيت 
هلال احمر، اين نهاد را يك موسسه غير دولتي و غير انتفاعي 
خيريه دانست و گفت: حضور جمعيت هلال احمر طي 8سال دفاع 
مقدس از پرافتخارترين دوران اين نهاد محسوب مي شود.]]>
</TEXT>
</DOC>
<DOC>
<DOCID>HAM2-781023-047</DOCID>
<DOCNO>HAM2-781023-047</DOCNO>
<ORIGINALFILE>/1378/781023/siasi.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[معاون وزير كشور در مجمع شوراهاي شهرهاي 
بزرگ كشور: شوراها نقطه اميد براي ايجاد
بسترهاي مناسب اجتماعي هستند]]>
</TITLE>
<TEXT>
<![CDATA[اهواز- خبرگزاري جمهوري اسلامي: معاون امور اجتماعي و
شوراهاي وزارت كشور گفت: در شرايط موجود، شوراهانقطه 
اميدي هستند كه از طريق آنها نهادها و بسترهاي اجتماعي 
در كشور ايجادمي شود. 
سيدمرتضي مبلغ ديروز در اهواز اظهار داشت: ممكن است براي 
نيل به اين هدف، ابزارهاي ديگري باشد ولي فعلا مهمترين 
ابزار، شوراها هستند. 
وي در چهارمين مجمع شوراهاي اسلامي شهرهاي اهواز، تهران، 
مشهد، تبريز، شيراز و اصفهان افزود: مهمترين وظيفه شوراها، 
اهتمام به استحكام و استمرارشوراهاست. 
معاون وزير كشور با اشاره به جايگاه و وظايف شوراهاگفت: 
اگر ما نتوانيم از طريق شوراها، معضلات و مسائل را حل 
كنيم، با مشكل روبرو خواهيم شد. 
مبلغ با بيان اينكه برخي نارسايي ها درقوانين 
شوراهاوجوددارد گفت: ظرف دوتا سه سال آينده ما بايد
قانون جامعي از شوراها تهيه و به مجلس ارائه دهيم تا
كارها براساس قانون جديد شوراها در كشور صورت گيرد. 
در اين گردهمايي دو روزه استاندار خوزستان نيز تشكيل 
شوراها را در كشوريك ضرورت دانست.]]>
</TEXT>
</DOC>
<DOC>
<DOCID>HAM2-781023-048</DOCID>
<DOCNO>HAM2-781023-048</DOCNO>
<ORIGINALFILE>/1378/781023/siasi.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[ابراز نگراني شوراي هماهنگي جبهه دوم 
خرداد از رد صلاحيت نامزدهاي انتخابات]]>
</TITLE>
<TEXT>
<![CDATA[تهران- خبرگزاري جمهوري اسلامي: شوراي هماهنگي جبهه 
دوم خرداد با حضور اكثريت نمايندگان گروه هاي 18گانه 
به رياست حجت الاسلام موسوي خوئيني ها عصر چهارشنبه 
تشكيل جلسه داد. 
در اين جلسه گزارش كميته هاي مختلف در زمينه پيشرفت هاي 
حاصله درخصوص راه اندازي ستادهاي استاني و پيگيري هاي 
به عمل آمده درارتباط با هماهنگي نيروهاي جبهه دوم خرداد
در مراكز استان ها و شهرستانها ارائه شد. 
اين شورا رد صلاحيت برخي از نامزدهاي انتخاباتي از سوي 
هيات هاي نظارت را عملكرد خلاف قانون و معارض با روش هاي 
پيش بيني شده قانوني اعلام، و از آن ابراز نگراني كرد. در
اين نشست مقرر شد، شوراي هماهنگي جبهه دوم خرداد، ضمن 
پي گيري موضوع رد صلاحيت ها تصميمات خود را طي 
اطلاعيه اي به مردم اعلام كند.]]>
</TEXT>
</DOC>
<DOC>
<DOCID>HAM2-781023-049</DOCID>
<DOCNO>HAM2-781023-049</DOCNO>
<ORIGINALFILE>/1378/781023/siasi.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رهنمودهاي مقام معظم رهبري به مسئولان 
دانشگاهها]]>
</TITLE>
<TEXT>
<IMAGE>/1378/781023/p1-2.jpg</IMAGE>
<![CDATA[
* نبايد گذاشت معنويت در محيط دانشگاهها تضعيف شود
* همه موظف به مراقبت از دين و معنويت در محيط دانشگاه 
و اسلامي كردن دانشگاهها هستند
اسلامي كردن دانشگاهها به معناي ايجاد بناي مستحكم 
اسلامي و اعتقادي در نسل جوان و دانشجو است 
تهران- خبرگزاري جمهوري اسلامي: حضرت آيت الله 
خامنه اي رهبر معظم انقلاب اسلامي روز گذشته در
ديدارمسئولان وزارت فرهنگ و آموزش عالي و رئيسان 
دانشگاه ها، ايجاد محيط علمي وتحقيقي و همچنين محيط
معنوي را در دانشگاه ها مورد تاكيد قرار دادند وآن را
مسئوليتي اساسي و بسيار مهم براي مسئولان دانشگاه ها و
استادان دانستند. 
مقام معظم رهبري با تاكيد برلزوم اهتمام جدي دولت و
دستگاه هاي مختلف كشور براي حل مشكلات دانشگاه ها
خاطرنشان كردند: امروز ايران اسلامي به بركت انقلاب از
لحاظ استاد، فضاي آموزشي و علمي و استعدادهاي طبيعي 
فرزندان اين سرزمين غني است و بايد با پشتيباني جدي 
ازدانشگاه ها و برطرف كردن مشكلات آنان بناي رفيع علم و
دانش بار ديگر در اين كشور بوجود آيد. 
حضرت آيت الله خامنه اي لزوم وجود تحقيق و پژوهش و بحث و
تبادل نظرعلمي را در دانشگاه ها، خاطرنشان كردند و
افزودند: علاوه بر ايجاد محيط علمي در دانشگاه ها، بايد
در مورد معنويت دانشگاه ها و دانشجويان نيز اهتمام جدي 
شود. 
رهبر معظم انقلاب اسلامي با اشاره به دغدغه هاي موجود در
دانشگاه ها ضرورت حفاظت معنوي از نسل جوان را در مقابل 
تلاش هاي به ظاهر سياسي ولي در باطن خصمانه دشمنان و
همچنين انحراف هاي اخلاقي مورد تاكيد قرار دادند و
تصريح كردند: تنها حفاظي كه مي تواند نسل جوان و
دانشجويان را در مقابل بازيگري هاي دشمنان حفظ كند، دين 
است و نبايد گذاشت معنويت در دانشگاه هاتضعيف شود. 
مقام معظم رهبري با اشاره به اينكه امروز دشمن بيشترين 
اهتمام خودرا براي تبديل دانشگاه به پايگاه ضديت با
اسلام و نظام اسلامي قرار داده است، خاطرنشان كردند: همه 
موظف به مراقبت از دين و معنويت در محيط دانشگاه و
اسلامي كردن دانشگاه ها هستند. 
حضرت آيت الله خامنه اي، اسلامي كردن دانشگاه ها را
فراتر از معناي ظاهري آن دانستند و افزودند: اسلامي كردن 
دانشگاه ها به معناي ايجاد بناي مستحكم اسلامي و اعتقادي 
در نسل جوان و دانشجو است كه نقش و تاثير اساتيددر اين 
زمينه بسيار مهم و استثنايي است. 
مقام معظم رهبري در اين ديدار، همچنين رئيسان و استادان 
دانشگاه ها رابه تقويت ارتباط معنوي خود با خداوند متعال 
توصيه و ضررهاي فردي واجتماعي غفلت از ياد خدا را گوشزد
كردند. 
پيش از سخنان مقام معظم رهبري، دكتر معين وزير فرهنگ و
آموزش عالي، گزارشي از دستور كار سي و نهمين نشست رئيسان 
دانشگاه ها و برنامه هاي وزارتخانه بر اساس برنامه سوم 
توسعه، ارائه كرد. 
در ابتداي ديدار نيز نماز جماعت ظهر و عصر به امامت حضرت 
آيت الله خامنه اي اقامه شد.]]>
</TEXT>
</DOC>
<DOC>
<DOCID>HAM2-781023-050</DOCID>
<DOCNO>HAM2-781023-050</DOCNO>
<ORIGINALFILE>/1378/781023/siasi.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[معاون اول رئيس قوه قضائيه: محاكمه عاملان 
حادثه كوي دانشگاه بزودي آغاز مي شود]]>
</TITLE>
<TEXT>
<![CDATA[گروه سياسي: معاون اول رئيس قوه قضائيه روزچهارشنبه پس 
ازمراسم معارفه معاون قضايي اين قوه، به پرسش هاي 
خبرنگاران در خصوص پرونده هاي كوي دانشگاه و
قتلهاي زنجيره اي پاسخ گفت. 
به گزارش ايرناحجت الاسلام والمسلمين مروي درپاسخ به 
سوالي درمورد پرونده حادثه كوي دانشگاه گفت پرونده هاي 
مربوط به اين حادثه در حال بررسي است. 
وي عفو محكومان كوي دانشگاه تهران را از اختيارات مقام 
معظم رهبري دانست. 
مروي درخصوص پرونده ماموران نيروي انتظامي حادثه كوي 
دانشگاه تهران اعلام كرد كه با تكميل شدن پرونده، محاكمه 
به زودي آغاز مي شود. 
حجت الاسلام محمد نيازي رئيس سازمان قضايي نيروهاي مسلح 
اخيرا" از تكميل بسياري ازموارد اين پرونده خبر داده بود. 
مروي در پاسخ به سئوالي در مورد علت عدم تحقق وعده رئيس 
قوه قضائيه مبني بر عدم به كارگيري قضات جوان دررسيدگي 
به پرونده هاي سنگين گفت: منظوررئيس قوه قضائيه ازاين 
بحث مهارت و تجربه كافي قضات بود نه سن آنان. 
مروي اظهار داشت: قضات جوان در صورت برخورداري از
استعدادهاي خوب، تجربه و مهارت لازم مي توانند به 
پرونده هاي سنگين نيز رسيدگي كنند.]]>
</TEXT>
</DOC>
<DOC>
<DOCID>HAM2-781023-051</DOCID>
<DOCNO>HAM2-781023-051</DOCNO>
<ORIGINALFILE>/1378/781023/siasi.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[سخنگوي ائتلاف خط امام و رهبري: جناح هاي 
سياسي به آرامش خاطر رسيده اند]]>
</TITLE>
<TEXT>
<![CDATA[گروه سياسي: سخنگوي ائتلاف خط امام و رهبري در گفتگويي 
مطبوعاتي اعلام كرد: جناح هاي سياسي در انتخابات مجلس 
ششم در مورد هيات هاي اجرايي و نظارت بر انتخابات به يك 
آرامش خاطر رسيده اند. باهنر در جمع خبرنگاران داخلي و
خارجي گفت: از اين رو، ما از گروه هاي سياسي مي خواهيم 
با رقابت سالم و دستگاه هاي اجرايي و نظارتي و با عمل به 
قانون زمينه التهاب و تشنج در فضاي انتخاباتي جامعه را
از بين ببرند.]]>
</TEXT>
</DOC>
<DOC>
<DOCID>HAM2-781023-052</DOCID>
<DOCNO>HAM2-781023-052</DOCNO>
<ORIGINALFILE>/1378/781023/siasi.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رويدادهاي انتخاباتي]]>
</TITLE>
<TEXT>
<![CDATA[* شيراز- خبرنگار همشهري: دبير حزب كارگزاران سازندگي 
(شاخه فارس)در گفتگويي با اعلام خبر رد صلاحيت 9 تن از
نامزدهاي اين تشكل در فارس، به اسامي چند تن از آنان 
بدين شرح اشاره كرد: قاسم شعله سعدي، زهره زارع، 
محمدجواد اطاعت، مهيار سليماني و باقريان نژاد. 
* ياسوج - خبرنگار همشهري: به گفته يك منبع آگاه از
مجموع 43 داوطلب در استان كهكيلويه و بويراحمد سه تن از
جمله نماينده فعلي مردم بويراحمد در مجلس ردصلاحيت 
شده اند. 
* سنندج - خبرنگار همشهري: گروهها و اعضاي ائتلاف جبهه 
دوم خرداد كردستان با انتشار اطلاعيه اي تصريح كردند: 
افرادي كه تا ديروز در برابر جريان اصلاحات ايستاده 
بودند، امروز در جامه اي دروغين مي خواهند به جبهه اي 
راه يابند كه نماد اصلاح طلبي و آزاديخواهي است. 
* تبريز- خبرنگار همشهري: به گفته مسئول دبيرخانه هيات 
نظارت بر انتخابات مجلس در آذربايجان شرقي از مجموع 35
داوطلب ردصلاحيت شده اين استان، صلاحيت 26 تن توسط
هيات نظارت و 9 نفر توسط هيات اجرايي رد شد. 
* زاهدان - خبرنگار همشهري: استاندار سيستان و بلوچستان 
در گفتگويي اعلام كرد از شش حوزه انتخابيه اصلي و 23
حوزه فرعي در اين استان، درمجموع هشت نماينده به مجلس 
راه خواهد يافت. 
* ايرنا: صلاحيت هاي 28 داوطلب نمايندگي در استان مركزي، 
44 داوطلب در استان خوزستان و 11 داوطلب در استان 
هرمزگان به تاييد نرسيده است.]]>
</TEXT>
</DOC>
<DOC>
<DOCID>HAM2-781023-053</DOCID>
<DOCNO>HAM2-781023-053</DOCNO>
<ORIGINALFILE>/1378/781023/siasi.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[سخنگوي شوراي هماهنگي گروههاي جبهه دوم 
خرداد: هنر جبهه دوم خرداد تقويت مشتركات 
است]]>
</TITLE>
<TEXT>
<![CDATA[وضع جبهه دوم خرداد و گروههاي اين تشكل در ششمين 
دوره انتخابات مجلس بسيار بهتر از گذشته است 
* بهزاد نبوي: در ميان هشتاد رد صلاحيت شده جبهه دوم 
خرداد چهره هاي برجسته سياسي وجود دارند
گروه سياسي: سخنگوي شوراي هماهنگي و سرپرست ستاد
انتخاباتي جبهه دوم خرداد در گفتگويي اعلام كرد بيش از
هشتاد تن از داوطلبان گروههاي جبهه دوم خرداد كه در ميان 
آنان آزادگان، جانبازان، فرماندهان جنگ تحميلي، زندانيان 
سياسي رژيم سابق، همسران شهدا و برخي ديگر از شخصيت هاي 
برجسته به استناد بندهاي 28 و 30 قانون انتخابات 
ردصلاحيت شده اند. 
به گفته بهزاد نبوي ردصلاحيت داوطلبان جبهه دوم خرداد در
شرايطي صورت مي گيرد كه همه دستگاههاي نظارتي و اجرايي 
انتخابات به پيروي از قانون و عمل بر وفق قانون توصيه 
شده اند و طبق ماده 33 آئين نامه انتخابات مي بايستي 
مدارك ردصلاحيت افراد در اختيار آنها قرار بگيرد و حداقل 
در مورد 80 نامزد جبهه دوم خرداد هيچ مدركي به اين افراد
ارائه نشده است. 
به گزارش ايرنا، نبوي همچنين وجود هرگونه اختلاف و
افتراق در صفوف جبهه دوم خرداد را بشدت تكذيب كرد و گفت: 
شوراي هماهنگي و ستاد انتخاباتي جبهه دوم خرداد نشست هاي 
منظمي دارد كه همه گروه هاي اين جبهه در آن شركت مي كنند. 
البته در هر جمعي اختلاف سليقه نيز هست و هنر جبهه دوم 
خرداد تقويت مشتركات است. 
وي تاكيد كرد: خوشبختانه وضع جبهه و گروه هاي اين تشكل 
در ششمين دور انتخابات مجلس بسيار بهتر از گذشته است و
ارزيابي ما اين است كه مجلس ششم، مجلسي متفاوت خواهد بود
و قطعا جناح مخالف دوم خرداد برنده اين انتخابات نخواهد
بود و هر تحولي كه پيش بيايد، جناح مخالف جبهه دوم خرداد
در انتخابات پيروز نخواهد شد.]]>
</TEXT>
</DOC>
<DOC>
<DOCID>HAM2-781023-054</DOCID>
<DOCNO>HAM2-781023-054</DOCNO>
<ORIGINALFILE>/1378/781023/siasi.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[عضو شوراي مركزي حزب كارگزاران 
سازندگي: ملاك فعاليت گروههاي سياسي 
را بايد قانون مشخص كند]]>
</TITLE>
<TEXT>
<![CDATA[گروه سياسي: عضو شوراي مركزي حزب كارگزاران سازندگي با
" شاداب" دانستن فضاي سياسي كشور تصريح كرد كه ملاك 
فعاليت گروههاي سياسي را بايد قانون مشخص كند. 
محمد هاشمي در گفتگو با ايرنا درخصوص حضور هاشمي 
رفسنجاني در انتخابات مجلس با تاكيد بر اين نكته كه "با
حضور هاشمي از افراط و تفريط جلوگيري مي شود" اظهار كرد: 
من و همفكرانم با اين برداشت كه حركت قطار توسعه با حضور
آقاي هاشمي كند مي شود موافق نيستيم. 
عضو شوراي مركزي حزب كارگزاران سازندگي در ادامه "رعايت 
ادب" و" پرهيز از تخريب يكديگر" را براي برگزاري 
انتخاباتي سالم ضروري دانست و از مجريان و ناظران 
انتخابات نيز خواست تا بي طرفي كامل و امانت داري خود را
به منصه ظهور برسانند. 
محمد هاشمي اهداف انتخاباتي حزب كارگزاران سازندگي ايران 
را تحكيم ارزش ها و آرمان هاي انقلاب اسلامي، اهتمام به 
انديشه هاي امام راحل، احترام به جايگاه والاي رهبري، 
تحقق شعار عزت اسلامي، تداوم سازندگي و آباداني ايران، 
دفاع از اسلاميت و جمهوريت نظام و همچنين دستيابي به 
توسعه سياسي، اجتماعي، اقتصادي و فرهنگي و استقرار عدالت 
ذكر كرد.]]>
</TEXT>
</DOC>
<DOC>
<DOCID>HAM2-781023-055</DOCID>
<DOCNO>HAM2-781023-055</DOCNO>
<ORIGINALFILE>/1378/781023/siasi.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[لايحه دولت چاره اين مشكل بود]]>
</TITLE>
<TEXT>
<![CDATA[رد صلاحيت داوطلبان نمايندگي مجلس ششم كه عمدتا" از سوي 
هيات هاي نظارت مجلس ششم صورت گرفته است از بحث هاي مطرح 
در روزهاي اخير است. 
بيشترين استناد هيات هاي نظارت بر انتخابات، براي رد
صلاحيت كانديداها موادي از قانون انتخابات است كه در
آنها يكي از شرايط تائيد صلاحيت كانديداهاي مجلس، التزام 
عملي به اسلام وابراز وفاداري به قانون اساسي و ولايت 
فقيه عنوان شده است. 
بنابه گفته مقام هاي رسمي وزارت كشور 176 كانديداي 
گروههاي سياسي با استناد به همين مواد رد صلاحيت شده اند. 
اين روزها بسياري از كانديداهايي كه با همين دلايل رد
صلاحيت شده اند، عدم التزام يا ابرازوفاداري به اسلام، 
نظام، ولايت فقيه و قانون اساسي را اتهاماتي بزرگ براي 
خود دانسته و نسبت به آن شاكي هستند ولي قانون به آنها
اجازه نداده كه از شوراي نگهبان و يا هيات هاي نظارت به 
دادگاههاي صالحه شكايت كنند. 
لايحه اي كه دولت خاتمي براي رفع اين معضلات تاريخي در
انتخابات كشور به مجلس شوراي اسلامي تقديم كرد، تعدادي 
از مواد قانون انتخابات از جمله نظارت استصوابي و موادي 
از شرايط كانديداها را مورد تجديد نظر قرار داد. 
اگر هيات رئيسه مجلس شوراي اسلامي و كميسيون شوراها و
امور داخلي مجلس به دليل گرايش هاي خاص سياسي خود از
بررسي اين لايحه در مجلس جلوگيري نمي كردند شايد بسياري 
از مسائل و مشكلات كنوني بر سر راه صلاحيت كانديداها پيش 
نمي آمد. در طرحي كه نمايندگان مجلس تنظيم كرده و به 
تصويب رساندند علاوه بر تاكيد بر نظارت استصوابي شوراي 
نگهبان كه در عمل به هيات هاي نظارت نيز تسري پيدا كرده 
است در مواد مربوط به شرايط كانديداها التزام عملي به 
اسلام و جمهوري اسلامي را مورد تاكيد قرار دادند. در
حالي كه دولت "عدم "التزام عملي به اين موارد را در
لايحه خود گنجانده بود يعني اينكه اصل را بر برائت 
گذاشته بود. 
متاسفانه برخورد سياسي با قوانين رايج كشور و اصلاح آن 
در جهت منافع سياسي باعث جلوگيري از تصويب قوانين براي 
حفظ حقوق شهروندان مي شود. تلاش نمايندگان جناح راست 
مجلس براي جلوگيري از تصويب طرح نمايندگان فراكسيون حزب
همبستگي ايران اسلامي در مورد ارائه دلايل و مدارك رد
صلاحيت افراد و به رسميت شناختن حق كانديداها جهت شكايت 
از مسئولين اجرايي و نظارتي به دادگاههاي صالحه را
مي توان يكي از تلاشهاي مربوط به حفظ منافع جناحي و
گروهي دانست. بحث احراز" صلاحيت "و يا احراز" عدم 
صلاحيت" نيز از جمله مباحث مطرح در اصلاح قانون انتخابات 
بود. در لايحه دولت مسئولين اجرايي و نظارتي موظف به 
احراز" عدم صلاحيت "كانديداها بودند در حالي كه جناح 
اكثريت مجلس در طرح خود احراز" صلاحيت "را مورد تاكيد
قرار داده بود. 
با وجود آنكه بارها برخي اعضاي شوراي نگهبان از
تريبونهاي مختلف اعلام كردند كه در زمان بررسي صلاحيت 
نامزدها، قانونا" موظف به كسب اطمينان نسبت به صلاحيت 
افراد هستيم و در مواقع شك و شبهه در اين زمينه بايد
صلاحيت افراد را رد كنيم ولي نمايندگان مجلس حاضر نشدند
با اصلاح قانون انتخابات اعضاي شوراي نگهبان و ساير
مسئولين اجرايي و نظارتي را از اين وضعيت خارج ساخته و
آنها را مكلف به احراز" عدم صلاحيت "كنند تا در مواردي 
كه شك و شبهه اي وجود دارد مسئله به نفع كانديدا حل شود. 
به نظر مي رسد يكي از وظايف كانديداهاي فعلي كه در آينده 
نمايندگان مجلس ششم خواهند شد رسيدگي به اين مواد از
قانون انتخابات است تا در آينده كانديداها بطور سليقه اي 
و با تمسك به برخي مواد قانوني از حقوق اجتماعي خود
محروم نشوند. لايحه دولت كه برخاسته از بينش قانونمداري 
كارگزاران آن بود بخوبي در جهت حفظ حقوق اجتماعي مردم 
قدم برداشت ولي جناح اكثريت از بررسي آن در مجلس پنجم 
خودداري كرد. 
زهرا ابراهيمي]]>
</TEXT>
</DOC>
<DOC>
<DOCID>HAM2-781023-056</DOCID>
<DOCNO>HAM2-781023-056</DOCNO>
<ORIGINALFILE>/1378/781023/siasi.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[دكتر عليرضا نوري كانديداي انتخابات مجلس 
ششم: ديدگاهمان نسبت به جهان را بايد
واقع بينانه تر كنيم]]>
</TITLE>
<TEXT>
<IMAGE>/1378/781023/p5-1.jpg</IMAGE>
<![CDATA[
تقسيم بندي خودي و غيرخودي در هيچيك از قوانين 
ايران لحاظ نشده است 
* حضور آقاي هاشمي رفسنجاني در انتخابات اين فرصت را به 
مردم خواهد داد كه بتوانند در مورد عملكرد وي قضاوت كنند
* بحث نظارت استصوابي نوعي غربالگري است كه به معناي 
تشخيص درست اعضاي شوراي نگهبان در مقابل تشخيص نادرست ! 
مردم است كه اين موضوع ذاتا" اشتباه است 
* 39 ميليون واجد شرايط راي دادن قطعا" بهتر ازچند عضو
شوراي نگهبان مي توانند در مورد كانديداها تصميم گيري 
كنند
* به لحاظ سرعت وقوع مسائل در كشور ما احزاب فرصت 
جمعبندي و تئوريزه كردن مسائل و ديدگاههاي خود را
نمي يابند
اشاره: دكتر عليرضا نوري كانديداي انتخابات مجلس ششم از
تهران معتقد است افكارش با تفكرات برادرش عبدالله نوري 
مطابقت زيادي دارد. وي در رشته پزشكي تحصيل كرده و عضو
هيات علمي دانشگاه شهيد بهشتي است. وي در گفتگو با همشهري 
بر اين نكته پاي فشرده كه معتقد به حضور جوانترها در
عرصه سياست است و از همين روي معتقد است اگر چه سابقه 
فعاليت سياسي خاصي ندارد، ولي حامي تفكر جديدي است كه به 
سربلندي ايران در سايه كوشش همه ايرانيان مي انديشد. 
همشهري بر پايه درج گفت و گوهايي كه با چهره هاي شاخص 
انتخابات مجلس ششم بر خود مقرر كرده در اين شماره باآقاي 
دكتر عليرضا نوري در مطبمحل كارش مصاحبه اي انجام 
داده است كه مي خوانيد. 
* آقاي نوري ! مردم، سياسيون و اصحاب مطبوعات شما را
بيشتر به واسطه نسبت خانوادگي تان با آقاي عبدالله نوري 
مي شناسند و با شخصيت مستقل شما آشنا نيستند. كمي بيشتر
خود را به مردم معرفي كنيد. 
o بنده عليرضا نوري، 36 ساله و فارغ التحصيل جراحي 
عمومي فلوشيپ(فوق تخصص)در رشته عروق از دانشگاه شهيد
بهشتي در سال 73 و عضو هيات علمي اين دانشگاه هستم. در
مدتي كه به فعاليت علمي اشتغال داشته ام، انجام كارهاي 
تحقيقاتي را در اولويت برنامه هايم قرار داده ام كه در
همين ارتباط استاد راهنماي حدود بيست پروژه تحقيقاتي 
بوده ام. 
* پس ظاهرا" در زمينه هاي سياسي، فرهنگي و اجتماعي 
فعاليت خاصي نداشته ايد؟
o اساسا" معتقدم اين تلقي كه هر كس وارد صحنه مسائل 
سياسي- از جمله كانديداتوري مجلس - مي شود بايد پيشاپيش 
سابقه فعاليت سياسي داشته باشد، تلقي چندان درستي نيست. 
اصولا" حضور چهره هاي دائمي و ثابت در صحنه مسائل سياسي 
در ساختار حكومت سياسي آريستوكراسي يعني حكومت نخبگان بر
مردم مي گنجد; به اين مفهوم كه چهره هايي خاص هميشه با
تغيير موقعيت از اين پست به آن پست در مقام تصميم گيري 
براي مردم باشند، در صورتي كه در حكومت هاي دموكرات همه 
لايه هاي اجتماع - از جمله لايه هاي مياني - براي تصدي 
مناصب دولتي مورد نظر قرار مي گيرند و نيازي نيست كه 
حتما" سابقه سياسي بخصوصي داشته باشند. 
* من سئوالم را به اين شكل تكميل مي كنم كه با توجه به 
بافت و ساختار موجود سياسي در كشور، طبيعتا" فردي كه 
متقاضي ورود به پارلمان است بايد ضمن آشنايي با مباحث 
سياسي مطرح در جامعه، توان تفكيك و تحليل مسائل و
رويدادهاي سياسي و ارتباط آنها با مسائل حقوقي كشور را
داشته باشد تا بتواند در مقام يك قانونگذار، پاسدار
منافع ملي و مصالح نظام باشد، در غير اين صورت طبيعتا" 
در جريان حضور در پارلمان قادر نخواهد بود به شاخصه هاي 
مطمئني براي انجام وظايف دست يابد و مبتني بر آنها از
حقوق ملت دفاع كند. 
o بله، از اين نظر من استدلال شما را قبول دارم و
انگيزه ام از حضور در انتخابات مجلس هم اين است كه به 
عنوان يك نيروي جوان و جديد در صحنه سياست، حرفهايي را
كه مد نظرم هست مطرح كنم و در عرصه خدمات اجتماعي بتوانم 
گام بردارم. 
* پس در واقع شما به عنوان يك نيروي مستقل از گروههاي 
سياسي شناخته شده وارد عرصه رقابتهاي انتخابات شده ايد؟
o بله، من فعلا" به عنوان كانديداي مستقل به قصد دفاع 
از حقوق بنيادين ملت ايران و پاسداشت منافع ملي وارد
ميدان انتخابات شده ام. 
* به عنوان يك كانديداي مستقل - كه به لحاظ نسبت 
خانوادگي با عبدالله نوري شايد نسبت به بسياري از
كانديداهاي مستقل از شانس بيشتري براي حضور در ميدان 
رقابتها برخوردار هستيد- چه برنامه هايي براي خود تدوين 
كرده ايد كه با ارائه آنها مردم تفكرات شما را بشناسند و
در صورت تمايل به شما راي دهند؟
o من معتقدم ايران سرزميني بسيار وسيع و ثروتمند است كه 
حتي قدرت رهبري منطقه را بالقوه داراست و ما بايد براي 
رسيدن به اهداف اصلي خود، ديدگاهمان را نسبت به جهان كمي 
وسيع تر كنيم و واقع بين تر باشيم. در واقع من معتقدم كه 
هميشه بايد در مورد مسائل به طور دقيق، علمي و تخصصي 
صحبت كرد; مثلا" وقتي ما يك آفت اجتماعي را مورد بررسي 
قرار مي دهيم نبايد از درون ايده هاي فردي به آن نگاه 
كنيم، بلكه بايد آن پديده را از دل آمار و ارقام منطقي و
مستندات ببينيم. به همين لحاظ من معتقدم كه راهها و
تجربيات شكست خورده ديگران را نبايد مجددا" بيازماييم، 
بلكه بايد با استفاده از دستاوردهاي مثبت آنان، پايه هاي 
منافع ملي مان را استحكام ببخشيم. 
* يعني اگر برداشت من درست باشد، شما معتقديد كه در
زمينه مسائل مختلف بايد اصل را بر اولويت تخصص گذاشت و
با نگاهي كاملا" تخصصي به ارزيابي موضوعات پرداخت؟
o كاملا" درست است ; چرا كه اگر واقع بينانه تحليل كنيم، 
جامعه امروزين ما تفاوت هاي بسياري با شكل زندگي اجتماعي 
ما در گذشته پيدا كرده و در حال حاضر متغيرهاي مداخله گر
بسياري بر امور زندگي روزمره ما تاثير مي گذارند و حتي 
در مورد مسائل مذهبي هم بايد با ديد تخصصي - و نه صرفا" 
احساسي- به ارزيابي نشست. 
* در اين مورد كمي توضيح دهيد. 
o مثلا" فرض كنيد در مورد رويكرد جوانان به مساجد كافي 
است با متدولوژي(روش شناسي)دقيق و مناسب به ارزيابي 
دقيق اين مسئله بپردازيم و با بررسي عوامل موءثر بدون 
دخالت احساسات غيرواقعي قضاوت كنيم. 
* اين مطالب در قالب مسائل آموزشي و تحقيقي كاملا" جذاب
است، اما وقتي از دايره علوم نظري و رياضي عبور كنيم و
به دايره تكاليف عيني اجتماعي و مسئوليت هاي سياسي برسيم، 
شكل كاملا" متفاوتي پيدا مي كند. شما دقيقا" بگوييد كه 
آيا اگر وارد مجلس شديد، تصميم خواهيد گرفت كه با تقدم 
مبحث تخصص بر بسياري مسائل ذهني با طرحها و لوايح 
روبه رو شويد و يا همانند برخي از ديدگاهها از تخصص و
موضوع قديمي تعهد پارادوكسي بسازيد كه با هم قابل جمع 
نباشند؟
o من معتقدم كه تخصص و تعهد مي توانند كاملا" به موازات 
هم پيش بروند و هيچ كدام نافي ديگري نباشند. مگر مي توان 
تقواي يك فرد را مثل متغير كيفي تخصص وي در يك حرفه 
اندازه گيري كرد؟ تعهد و اعتقادات فردي افراد مسئله اي 
كاملا" خصوصي است. 
* اين مسئله، مصيبتي بوده كه سالهاي سال بر بخش هاي 
مختلف خدمات سياسي - اجتماعي ما سايه انداخته بوده است. 
o اگر در افعال مردم اصل بر برائت باشد، اين معضل در
ساختار مناسبات اجتماعي ما پيش نمي آيد. 
* برگرديم به بحث انتخابات. آيا تا اين لحظه گروههاي 
سياسي شناخته شده از شما براي حضور در فهرست هاي 
انتخاباتي شان دعوت كرده اند يا نه؟
o شان و مفهوم گروهبندي سياسي و تحزب در ايران و جهان 
با يكديگر متفاوت است. بديهي است تا اين تفاوت به طور
شفاف تعريف نشود مناسبات فردي با گروههاي سياسي نيز روشن 
نخواهد بود من اميدوارم روابط تعريف شده براساس 
برنامه هاي مشخص تغيير كند. 
* پرسشي را بدون پرده پوشي مطرح مي كنم و اميدوارم شما
هم با صراحت و صداقت پاسخ آن را بدهيد: آيا برادر
عبدالله نوري بودن و احتمال جذب راي مردم از اين رهگذر
عامل اصلي حضور شما در صحنه انتخابات نبوده است؟
o مسلما" اين عامل در راي مردم به من موءثر خواهد بود، 
البته باتوجه به انطباق ديدگاهم با آقاي عبدالله نوري، 
قدرمسلم انديشه هايم براي مردم نامشخص نخواهد بود. 
* موقعيت عبدالله نوري را در جامعه چطور مي بينيد؟
o من معتقدم عبدالله نوري در راه تفكرات و اعمال 
اصلاح طلبانه اش پايمردي كرد و فكر مي كنم مردم هم 
كاملا" وي و تفكراتش را مي شناسند و من به سهم خود بر
اين باور هستم كه نبايد صرفا" با تعريف كردن از وي به 
موضوع بسنده كنيم، بلكه بايدهر كدام به نوعي راه وي را
ادامه دهيم كه اگر مردم بپذيرند، فضاي خدمت براي ما
ايجاد خواهد شد. 
* شما مدعي هستيد كه افكارتان به ميزان زيادي با تفكرات 
عبدالله نوري منطبق است، آقاي نوري به عنوان يكي از
مدافعان سرسخت توسعه سياسي تلاش بسياري در راه استقرار و
نهادينه كردن اين فاكتور جامعه مدني كرد. شما درخصوص بحث 
توسعه سياسي و موضوع تقدم و تاخر آن در ارتباط با توسعه 
اقتصادي چه تحليلي داريد؟
o من اساسا" به اين تقسيم بندي ها اعتقادي ندارم و فكر
مي كنم مجموعه بحث توسعه بايد در راه ارتقاي كيفي زندگي 
انسانها ديده شود. توسعه اگر بخواهد پايدار بماند، بايد
محور آن انسان و حتما" همه جانبه باشد. 
* با اين تفسير شما معتقديد آن دسته از گروهها و
جريانهاي سياسي كه بحث اين تقدم و تاخر را پيش گرفته اند
و به موازات نزديك شدن به انتخابات مجلس از آن به عنوان 
ابزاري عليه رقيب استفاده مي كنند به دور
باطل افتاده اند؟
o وقوع شتابدار و پي درپي مسائل در كشور ما ظاهرا" براي 
افراد و احزاب سياسي فرصتي باقي نمي گذارد تا
ديدگاههايشان را تئوريزه كنند و شايد اگر اين احزاب به 
بحث تئوريك مسائل بپردازند، اين جمعبندي حاصل شود كه 
جناح هاي رقيب ديدگاه و واكنش يكساني در مورد بسياري 
مسائل دارند من اساسا" خيلي به اين موضوع معتقد نيستم 
كه هر گروهي كه داعيه دفاع از توسعه سياسي يا اقتصادي را
دارد، صرفا" معتقد به رشد يك وجه از توسعه است. ما كشوري 
با نيروي انساني موءثر در سطح منطقه هستيم كه نيازمند
توجه به همه ابعاد توسعه هستيم تا بتوانيم جايگاه ويژه 
خود را در جهان شناسايي كرده و آن را به دست آوريم. 
* شما در ابتداي گفتگويمان هم اشاره اي به قدرت رهبري 
منطقه از سوي ايران كرديد. فكر مي كنيد پتانسيل كلي نظام 
تا چه حد با اين ادعاي شما همخواني دارد و اساسا" 
مانيفست سياست خارجي آقاي خاتمي مبني بر گفتگوي تمدنها
را در اين راستا تا چه حد موفق ارزيابي مي كنيد؟
o بحث موقعيت ژئوپولتيك ايران يعني جغرافياي سياسي اين 
كشور كه امكان رهبري منطقه اي را به ايران مي دهد و در
حوزه اي فراتر از يك جناح يا حتي ساختار سياسي مي گنجد. 
در ساختار نوين جهاني اگر ايران شرايط جديد روابط
بين الملل را درك كند، امكان كسب منافع فراواني را دارد. 
بحث گفتگوي تمدنها به نظر من بحث بسيار جالبي است و
عمده ترين آفت آن مسائل داخلي ماست. ما در موضوعات 
بين المللي ادعاي ايجاد نوعي گفتمان را داريم. آقاي 
خاتمي با طرح موضوع گفتگوي تمدنها حقيقتا" تحول عظيمي در
پيكره سياست خارجي ما به وجود آوردند، اما متاسفانه برخي 
تنگناهاي داخلي باعث مي شود كه اين ايده شايد نتواند
عميقا" به بار بنشيند. 
* مثلا" چه تنگناهايي؟
o ببينيد، مثلا" وقتي رئيس جمهوري به فرانسه سفر مي كند
همزمان با اين سفر كيفرخواست آقاي عبدالله نوري مطرح 
مي شود، طبيعتا" در داخل كشور حركتي صورت گرفته كه تمام 
نتايج سفر ايشان را بر باد مي دهد و در واقع منافع ملي 
ناديده گرفته مي شود. عمق زيانباربودن اين نوع حركات از
اينجا فهميده مي شود كه در بسياري كشورها، سياستمداران و
مسئولان حاضرند به خاطر يك حركت جهاني بهاي بسياري 
بپردازند، اما در كشور ما كه پس از بيست سال رئيس جمهوري 
كشورمان با انجام اين سفر اقدام بسيار مهمي براي كشور
انجام داده است كه مي تواند تاثير بسياري بر منافع ملي و
مصالح آتي نظام بگذارد، گروهي به خاطر منافع جناحي، خيلي 
راحت منافع ملي را ناديده مي گيرند و همزمان با سفر
رئيس جمهوري با اعلام كيفرخواست، كاري مي كنند كه تيتر و
خبر همه روزنامه ها و رسانه هاي داخلي و خارجي به قضيه 
دادگاه عبدالله نوري معطوف شود و اصل سفر رئيس جمهوري به 
يك كشور قدرتمند اروپايي را كه مي تواند سرنوشت جديدي 
براي ما ترسيم كند تحت تاثير قرار دهد. 
* من از مجموع پاسخ هاي شما تا اين لحظه اينطور برداشت 
كرده ام كه شما به نوعي از بينش وحدت ملي پيروي مي كنيد. 
اگر اين گونه است، پس قاعدتا" بايد تعريف روشني از بحث 
قديمي خودي و غيرخودي داشته باشيد. تعبير شما از اين 
فرضيه چيست؟
o تا جايي كه من به قوانين مراجعه كرده ام، اين 
تقسيم بندي خودي و غيرخودي در هيچ كجا لحاظ نشده است و
مفهوم خودي و غيرخودي هيچ پايه حقوقي ندارد. معتقدم كه 
همه ايرانيان در تمام نقاط دنيا بايد دست به دست هم دهند
و براي رشد اين مرزوبوم بكوشند و حتي فراتر از مفهوم 
مليت گرايي گام بردارند و با سرمايه هاي ملي داخل و خارج 
از كشور بتوانند سكان هدايت اين منطقه زرخيز را به دست 
بگيرند. 
* كساني كه فرضيه خودي و غيرخودي را اصالت مي دهند، در
واقع خط قرمزهايي را براي حيات سياسي شهروندان تعيين 
مي كنند كه پرداختن به درست يا غلط بودن آن در اينجا
مورد نظر ما نيست. من مي خواهم بدانم خط قرمزهاي ذهني 
شما كه تصميم داريد وارد يك فعاليت جدي سياسي شويد چيست؟
o تنها خط قرمز من، قانون اساسي است و مادامي كه اين 
قانون تغييري نكرده بايد همين قانون اساسي تنها مرز
مشترك تمام فعاليت هاي شهروندان باشد. در كنار اين موضع 
من فكر مي كنم سواي قانون اساسي، مهم ترين مسئله اي 
كه بايد همه به آن بينديشند حفظ منافع ملي است كه آن هم 
به نوعي در قانون اساسي لحاظ شده است. 
* خوب، همين قانون اساسي كه شما مي گوييد، مورد تفاسير
متعدد و متنوعي قرار دارد. في المثل در همين قانون بحثي 
وجود دارد تحت عنوان نظارت بحث نظارت در سال هفتاد مورد
تفسير شوراي نگهبان قرار گرفت و مولفه استصوابي بودن را
از آن درآوردند. تحليل شما از اين نوع تفاسير از قانون 
اساسي چيست؟
o من معتقدم اصولا" هر نوع غربالگري سواي مبادي 
قانوني يك نوع قيم انگاري و تصميم گيري براي مردم است كه 
در واقع توهين به آنان را دربر دارد. بحث قيم انگاري هم 
موضوع امروز و ديروز نيست و بحثي هزاران ساله است. در
همين مطلب انتخابات، اگر در نظر بگيريم كه في المثل حدود
39 ميليون فرد واجد شرايط راي دادن موجود باشند، اين عده 
حتما" و بدون ترديد بهتر از چند نفر عضو شوراي نگهبان 
تصميم خواهند گرفت و تصميم آنها كمتر از تصميم آن چند
نفر اشتباه خواهد داشت. البته قانون چهارچوب كاملا" روشني 
را براي داوطلبين مشخص كرده و وظيفه مجريان اعمال قانون 
و ناظران، نظارت بر آن است. 
* ظاهرا" براي دور ششم مجلس، گروهي كه اميد چنداني به 
حضور در مجلس ندارند، مي كوشند به هر نحو ممكن از اين 
نوع نظارت به عنوان ابزاري جهت تثبيت موقعيت خود در
انتخابات بهره گيرند و در اين راستا از ايجاد هر نوع تنش 
و تشنجي هم استقبال مي كنند. به نظر شما براي برگزاري يك 
انتخابات سالم در يك فضاي آرام چه راهكارهايي مي توان در
نظر گرفت؟
o بحث تشنج و خشونت بحثي فراتر از مقوله انتخابات است. 
من فكر مي كنم با توجه به تغييراتي كه در ايران اتفاق 
افتاده و نيز تحولاتي كه به لحاظ ژئوپولتيك در منطقه رخ 
داده، هيچ كشوري و هيچ گروهي در داخل نمي تواند پايدار
بماند مگر اين كه از آشوب پرهيز كند. تمام كساني كه 
مدعي اند مي خواهند ايران را شكوفا كنند، ملزم به ايجاد
فضاي آرام و منطقي هستند، در غير اين صورت شكست آنها
حتمي است. 
* در قبال نگاه خشونت طلبانه برخي ديدگاهها، بينش برخي 
فعالان سياسي و جريانهاي مختلف، مقوله اعتدال و
ميانه روي را تبليغ مي كند. آيا به راستي در فضاي آشفته 
و خشونت زده اي كه در حال حاضر كمابيش گريبان روابط
سياسي گروههاي مختلف را در برگرفته، بحث اعتدال و
ميانه روي محلي از اعراب دارد و تا چه حد مي توان به 
ايجاد فضايي كه همگان بتوانند در آرامش و عقلانيت، 
مطالبات خويش را درخواست كنند اميدوار بود؟
o در وهله اول به نظر من كساني كه بحث اعتدال و
ميانه روي را مطرح مي كنند بايد اين نكته را مشخص كنند
كه تعريفشا ن از اين دو واژه چيست. تعريف اين دو مفهوم 
نسبي است و نمي توان به طور مطلق آنها را در نظر گرفت. 
ما ممكن است در خصوص يك موضوع موضعي بگيريم كه از نظر
برخي معتدل است و از نظر برخي ديگر عين تندروي است. من 
معتقدم با حفظ تعادل بايد بين شعور و شجاعت بهترين تصميم 
را گرفت. شايد براي اين موضوع بتوانم از آقاي عبدالله 
نوري مثال بياورم. من بسيار خوشحالم كه جلوه هايي از
شجاعت و شعور در نسل جديد وجود دارد و اميدوارم فرداي 
ايران سرشار از افرادي با انديشه هاي عبدالله نوري باشد. 
* بحث اعتدال رابطه تنگاتنگي با برخي تفكرات سياسي موجود
در كشور دارد و شايد در اين ميان بتوان از فردي نام برد
كه به اتخاذ سياست هاي بينابيني و اعتدالگرايانه اشتهار
دارد. منظورم آقاي هاشمي رفسنجاني است. در مورد حضور
ايشان در صحنه انتخابات مجلس چه نظري داريد؟
o طبيعتا" اين حق مسلم ايشان است كه بتوانند به عنوان يك 
شهروند در انتخابات شركت كنند. در همين مورد لازم است من 
به يك نكته اشاره كنم و آن اين كه متاسفانه در كشور ما
قضاوتها عموما" بر پايه معيار مطلق گرايانه انجام مي شود. 
در واقع آقاي هاشمي با حضور در انتخابات به مردم 
اين فرصت را داده كه با راي مثبت يا منفي به وي، ديدگاه 
خود در قبال سياست هاي ايشان را بيان كنند. 
* به عنوان آخرين سئوال مي خواهم بپرسم مردم واقعا" چقدر
مي توانند اميدوار باشند كه در صورت ورود شما به مجلس، 
به وعده هاي تبليغات انتخاباتي و تعهداتي كه به مردم 
داده ايد وفادار خواهيد بود؟
o من فقط مي توانم بگويم تلاش خواهم كرد براي انجام 
تعهداتم به مردم ثابت قدم بمانم. 
* از اين كه وقت خود را در اختيار همشهري گذاشتيد متشكرم.]]>
</TEXT>
</DOC>
<DOC>
<DOCID>HAM2-781023-057</DOCID>
<DOCNO>HAM2-781023-057</DOCNO>
<ORIGINALFILE>/1378/781023/vrzsh.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[پيكان و صنام به يكقدمي "مقاومت "رسيدند]]>
</TITLE>
<TEXT>
<![CDATA[واليبال باشگاههاي برتر ايران 
]]>
<IMAGE>/1378/781023/p13-1.jpg</IMAGE>
<![CDATA[
اميرحسين منظمي اسپوكر قدرتي و ملي پوش صنام يكي از
آماده ترين بازيكنان حاضر در ليگ باشگاههاي تهران و
ايران است. منظمي شب گذشته در بازي با پرسپوليس هم 
درخشان ترين چهره تيم خود و ميدان بود و تيمش را به سوي 
يك پيروزي بزرگ رهنمون ساخت. 
گروه ورزشي: رقابت هاي واليبال جام برتر ايران(جام 
ولايت)و جام برتر تهران(جام كوثر)در اين فصل روبه 
پايان است و تا چند هفته ديگر چهره تيم هاي برتر آن مشخص 
مي شود در اين هفته هاي باقي مانده تا پايان بازي ها جز
چند تيم پائين جدولي كه سقوطشان قطعي شده، مابقي تيم ها
هنوز تكليف نهايي خود را نمي دانند. اگر اغراق نباشد در
هيچ فصلي طي يك دهه گذشته رقابت ها تا به اين حد نزديك و
فشرده و ديدني نبوده است(شايد هم تغيير قوانين واليبال 
و" رالي "شدن بازي ها موجب هر چه جذابترشدن اين بازيها
شده است)به هر روي تاثيرات تغيير قوانين جديد واليبال 
را هم نمي توان در روي واليبال ايران كتمان كرد و آن را
ناديده گرفت اين درست كه هنوز تيم هاي واليبال در
كشورمان از عدم ثبات و پشتوانه و همراهي كامل بخش هاي 
خصوصي و حتي دولتي محرومند، اما با اين وجود هنوز هم 
مي توان رگه هايي از حمايت و علاقه مندي دوستداران ورزش 
و كارخانجات دولتي را در بالاي سر تيم ها ديد و آن را حس 
كرد. واليبال همچنان دلخوش به همين آب باريكه اي كه جاري 
است نفس مي كشد و به راه خود ادامه مي دهد تا شايد در
گذر زمان فرجي حاصل شود. واقعيت آنكه اگر نبود دورنگري 
مسئولان واليبال و تلاش آنان، شايد هم همين چند تيم خوب
حاضر در صحنه هم عطاي تيمداري در واليبال را به لقايش 
بخشيده و به فعاليت خود در اين ورزش همانند تيم هاي بانك 
ملي، فجر سپاه، فتح، استقلال، راه آهن، فولاد خوزستان و.. 
. خاتمه مي دادند. 
وراي اين مشكلات كه طرحش بحث ديگري را طلب مي كند و به 
روز ديگري آن را موكول مي كنيم بايد اذعان داشت واليبال 
باشگاهي در ايران و تهران فصلي پر افت و خيز را در حال 
تجربه كردن است. فصلي سراسر حادثه كه از همان روز نخست 
با شكست پيكان مقابل فولاد مباركه در حاشيه زاينده رود
شكل گرفت و به تدريج با شكست بزرگان و مدعيان ديگر
شعله ور شد. حالا در شرايطي كه تنها سه هفته به پايان 
بازيهاي ليگ باقيمانده است، هنوز نمي توان با اطمينان 
انگشت قهرماني بر روي تيمي نهاد و آن را همانند فصول پيش 
به عنوان قهرمان زود هنگام معرفي كرد. 
اماديروزو در آغاز هفته پنجم از دور برگشت رقابت هاي 
واليبال جام برتر ايران، تهران شاهد برگزاري دو بازي 
حساس بود كه يك سوي آن را دو تيم تهراني پرسپوليس و صنام 
شكل مي دادند و كمي دورتر از تهران و در باشگاه ايران 
خودرو، پيكان ميزبان ابومسلم مشهد بود. 
صنام 3- پرسپوليس صفر
در سالن شهداي هفتم تير پرسپوليس برخلاف روز بازي با
پيكان شرايط روحي خوبي برابر صنام دوباره به خود آمده 
نداشت و خيلي راحت تسليم شد. اگر چه در قياس نفرات دو
تيم پرسپولس چندين پله پائين تر از صنام قرار دارد، اما
خستگي چهار بازي در طول يك هفته يكي از دلايل از پاي 
درآمدن تيم خوب پرسپوليس در بازي با صنام بود. صنام با
خارج شدن از افت دچار شده در ميانه بازي ها به مرور
مي رود تا به تيم دست نيافتني اوايل فصل مبدل شود. در
بازي با پرسپوليس باز هم اميرحسين منظمي نيمي بيشتر از
بار تيم خود را در راه كسب پيروزي به دوش كشيد. وي 
همانند روز بازي با بازيافت هرگز دفاع نشد و در طول سه 
گيم، ضربات پتك آسايش از جلو و پشت خط يك سوم تور تبديل 
به پوئن شد. جدا از منظمي تركاشوند و قاسميان هم در زمره 
بهترين هاي صنام بودند. صنامي ها در دفاع روي تور اجازه 
هيچگونه هنرنمايي به ياران پيروزي حتي كوئيچكاي روسي هم 
ندادند كه هميشه تا پيش از اين بازي موفق ترين بازيكن 
تيم خود مقابل حريفان بود. محمد صادقي مربي پرسپوليس در
پايان بازي با جوانمردي پيروزي حريف را تبريك گفت و
اعلام داشت: بهانه اي نمي آورم، حريف بابرنامه و بهتر
بود و در اندازه هاي يك تيم قهرمان ظاهر شد وي افزود: 
ما در پايان فصل نقل وانتقالات يارگيري كرديم و مجبور
شديم بازيكنان جامانده را به جمع خود فراخوانيم، مطمئن 
باشيد در فصل آينده تيم خوبي را به ميدان خواهيم فرستاد. 
پيكان 3- ابومسلم مشهد 2
پيكان در بازي با ابومسلم كم مانده بود در سالن اختصاصي 
خود به سرنوشت روز بازي با پرسپوليس دچار شود. بازي خوب
مشهدي ها و خوب جواب ندادن محمودي و عطايي كه از
آسيبديدگي پا رنج مي برد، موجب شد تا شاگردان "فخار" با
بازي سازي فكورانه امير حسيني و درخشش عالي اعتدال و
تابش نژاد به يكقدمي برد برسند و دو گيم از حريف صاحب
نام خود پيش افتند. 
در شرايطي دشوار و پيچيده چند تعويض به خصوص ورود محمود
افشار دوست به جاي نجاتي و جانشيني جزيده به جاي اوليايي 
فضاي بازي را به سود پيكان چرخاند و اين تيم موفق شد در
سه گيم پياپي با شكست حريف شايسته خود شكست را با پيروزي 
عوض كند.]]>
</TEXT>
</DOC>
<DOC>
<DOCID>HAM2-781023-058</DOCID>
<DOCNO>HAM2-781023-058</DOCNO>
<ORIGINALFILE>/1378/781023/vrzsh.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[فوتبال پيشكسوتان جام دوستي در تهران 
برگزار مي شود]]>
</TITLE>
<TEXT>
<![CDATA[گروه ورزشي: حوزه تربيت بدني شمال غرب تهران به مناسبت 
فرارسيدن بيست و يكمين سالگرد يوم الله 22 بهمن، ارج 
نهادن به ارزش هاي انقلابي و احترام به پيشكسوتان، 
يكدوره رقابت هاي فوتبال با نام جام پيشكسوتان و دوستي 
برگزار مي كند. 
در اين دوره از مسابقه ها كه از روز سي ام دي ماه جاري 
در زمين چمن مصنوعي مجموعه ورزشي شهيد حيدرنيا آغاز
مي شود، 8 تيم شركت كننده در دوگروه، گروه اول استقلال، 
پاس، آرارات و قلم ورزشي و گروه دوم پرسپوليس، تهرانجوان، 
هما و شاهين به رقابت با يكديگر مي پردازند. 
قضاوت اين پيكارها را شماري از داوران پيشكسوت كشورمان 
بر عهده دارند. 
به همين منظور جلسه اي با حضور نمايندگان تيم هاي 
شركت كننده در محل اين حوزه تربيت بدني تشكيل شد و
شركت كنندگان در خصوص چگونگي برنامه اين پيكارها به بحث 
و تبادل نظر پرداختند. 
دراين جلسه محمد عليپور رئيس تربيت بدني شمال غرب در
خصوص ايام الله 22 بهمن واحترام گذاشتن به پيشكسوتان 
سخناني ايراد كرد. 
اعضاي كميته برگزاري اين مسابقه ها را احمد ميرزاييان، 
فريدون موسوي، احمد كاروي، علي مودت و عباس قلي زاده 
نماينده پيشكسوتان تشكيل مي دهند.]]>
</TEXT>
</DOC>
<DOC>
<DOCID>HAM2-781023-059</DOCID>
<DOCNO>HAM2-781023-059</DOCNO>
<ORIGINALFILE>/1378/781023/vrzsh.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[سرمربي تيم واليبال نوجوانان: تربيت بدني 
در مدارس ايران وجود ندارد]]>
</TITLE>
<TEXT>
<![CDATA[گروه ورزشي: ايوان بوگانيكوف سرمربي تيم ملي واليبال 
نوجوانان ايران در گفتگويي اظهار داشت: آموزش هاي لازم 
ورزشي وتربيت بدني براي دانش آموزان در مدارس ايران وجود
ندارد! 
وي در زمينه وضعيت باشگاههاي واليبال ايران گفت: 
باشگاههاي موجود نيز نمي توانند بازيكنان اين رشته ورزشي 
راتربيت كنند و منتظر مي مانند تا فدراسيون براي 
باشگاه بازيكن بسازد! 
بوگانيكوف معتقد است: براي پيشرفت ورزش، فدراسيونها بايد
رابطه صميمانه و تنگاتنگي با آموزش و پرورش و نيروي 
انتظامي برقرار كنند. 
يكي از مشكلات فدراسيونها به گفته اين مربي، خدمت زير
پرچم بازيكنان آماده مي باشد كه با اعزام به خدمت سربازي، 
بازيكنان با افت شديد روبرو مي شوند.]]>
</TEXT>
</DOC>
<DOC>
<DOCID>HAM2-781023-060</DOCID>
<DOCNO>HAM2-781023-060</DOCNO>
<ORIGINALFILE>/1378/781023/vrzsh.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[ملي پوشان فوتبال ايران براي بازي با تيم 
" ستارگان آسيا" معرفي شدند]]>
</TITLE>
<TEXT>
<![CDATA[گروه ورزشي: فدراسيون فوتبال ديشب اسامي 24 بازيكن تيم 
ملي فوتبال ايران رابراي ديدار با تيم "ستارگان آسيا" 
اعلام كرد. 
اين ديدار در ساعت 15 روز جمعه اول بهمن ماه در ورزشگاه 
100 هزارنفري آزادي تهران برگزار خواهد شد و" نادر
محمدخاني" كاپيتان با سابقه تيم ملي فوتبال ايران نيز
آخرين بازي ملي خود را در مقابل تيم "ستارگان آسيا" 
برگزار خواهد كرد. 
اسامي بازيكنان تيم ملي فوتبال ايران در مقابل تيم 
" ستارگان آسيا" ازاين قرار است: 
هادي طباطبايي، پرويز برومند، داود فنايي، جواد زرينچه، 
مهدي هاشمي نسب، ستار همداني، بهروز رهبري فرد، سهراب
بختياري زاده، عليرضا امامي فر، محمد نوازي، حميدرضا
استيلي، محمود فكري، اسماعيل حلالي، سيروس دين محمدي، 
خداداد عزيزي، علي دايي، علي موسوي، حامدكاويانپور، ليث 
ناصري، عبدالله ويسي، جواد نكونام، بهنام ابوالقاسم پور، 
مجيد بصيرت و نادر محمدخاني.]]>
</TEXT>
</DOC>
<DOC>
<DOCID>HAM2-781023-061</DOCID>
<DOCNO>HAM2-781023-061</DOCNO>
<ORIGINALFILE>/1378/781023/vrzsh.htm</ORIGINALFILE>
<ISSUE>پنجشنبه 23 13 jan 2000 دي 1378،، شماره 2026</ISSUE>
<DATE calender="Western">2000-01-13</DATE>
<DATE calender="Persian">1378/10/23</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[پورحيدري: از همه ملي پوشان استفاده 
مي كنيم]]>
</TITLE>
<TEXT>
<![CDATA[گروه ورزشي: سرمربي تيم ملي فوتبال جمهوري اسلامي ايران 
تاكيد كرد در مسابقات تداركاتي آمريكا از همه ملي پوشان 
استفاده خواهد شد. منصور پورحيدري افزود: تعويض هاي ما
در ديدار بامكزيك براي سنجش كارايي ملي پوشان انجام شد و
يك اقدام لازم بود. مادر ديدارهاي هاي ديگر نيز براي 
ارزيابي توان نيروها حتما" تعويض هاي ديگري را باتوجه به 
موقعيت تيم و وضعيت بازيكنان انجام خواهيم داد. 
پورحيدري درباره بازي ايران و مكزيك گفت: اين بازي براي 
دست اندركاران تيم و همه بازيكنان از جهات مختلف حائز
اهميت بود و ما توانستيم نقاط ضعف خودمان را بخوبي 
شناسايي كنيم.]]>
</TEXT>
</DOC>
</HAMSHAHRI2>
