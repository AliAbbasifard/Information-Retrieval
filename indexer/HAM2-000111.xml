<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-781021-001</DOCID>
<DOCNO>HAM2-781021-001</DOCNO>
<ORIGINALFILE>/1378/781021/adabh.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اسامي برگزيدگان جشنواره 
فيلم آبادان اعلام شد]]>
</TITLE>
<TEXT>
<![CDATA[گروه هنري: اسامي نامزدهاي نخستين جشنواره فيلم آبادان با
موضوع فيلم هاي اجتماعي توسط مديرستاد جشنواره فيلم 
آبادان اعلام شد. 
مهدي سليمي قائم مقام معاونت سينمايي و مدير جشنواره هاي 
موضوعي وزارت فرهنگ و ارشاد اسلامي ديروز در آبادان گفت: 
جوايز اين جشنواره در پنج بخش به شرح زير توزيع مي شود: 
دربخش نخست، از بين نامزدهاي بهترين فيلمنامه، پيمان 
قاسم خاني و ناصرفرهودي براي فيلمنامه(دختري با كفشهاي 
كتاني)، حسين راعي(غزال)، داريوش مهرجويي(ليلا)و
تهمينه ميلاني(دو زن). 
دربخش دوم، از بين بهترين بازيگر زن پگاه آهنگراني بخاطر
بازي در فيلم(دختري با كفشهاي كتاني)، نيكي كريمي(دو زن)
، فاطمه گودرزي(غزال)و ليلاحاتمي(ليلا). 
در بخش سوم، از بين بهترين نامزدهاي بازيگري مرد" علي 
مصفا" بخاطربازي درفيلم ليلا، "حبيب رضايي "(آژانس 
شيشه اي)،" فريبرز عربنيا"(ضيافت)و" حسن سليماني "
(مهر مادري). 
دربخش چهارم، از بين نامزدهاي بهترين كارگردان رخشان بني 
اعتماد براي كارگرداني فيلم(بانوي ارديبهشت)، ابراهيم 
حاتمي كيا(آژانس شيشه اي)، كيانوش عياري(بودن يا نبودن)،
مجتبي راعي(غزال). 
در بخش آخر از بين بهترين شركتها و سازندگان فيلم، شركت 
فيلم سازي آرنافيلم و آرمان فيلم بخاطر تهيه فيلم دو زن، 
بنياد سينمايي فارابي و كيانوش عياري(بودن يا نبودن)،
شركت ورا هنر و بنياد فارابي(آژانس شيشه اي)عليرضا
رييسيان و جهانگير كوثري(بانوي ارديبهشت)انتخاب شدند. 
وي اضافه كرد: آيين اختتاميه نخستين جشنواره فيلم آبادان 
عصر چهارشنبه در سينما نفت آبادان برگزار خواهد شد.]]>
</TEXT>
</DOC>
<DOC>
<DOCID>HAM2-781021-002</DOCID>
<DOCNO>HAM2-781021-002</DOCNO>
<ORIGINALFILE>/1378/781021/adabh.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نقدي بر گفت وگوي همشهري با دكتر
حسين عمومي; تنبك كوكي مردود است]]>
</TITLE>
<TEXT>
<IMAGE>/1378/781021/p10-2.jpg</IMAGE>
<![CDATA[
درآمد; 
نوشته حاضر نقدي است بر گفت وگوي همشهري با دكتر حسين 
عمومي. نويسنده كه خود از شاگردان استاد بهمن رجبي است، 
ديدگاهي مخالف نظر دكتر عمومي درباره كوك تنبك دارد. ضمن 
دعوت از تمامي اهل پژوهش و علاقه مندان به موسيقي، براي 
ابراز نظر در اين باره، توجه خوانندگان همشهري را به اين 
نوشته جلب مي كنيم. 
بدون مقدمه در ارتباط با تنبك كوكي، بحث را شروع مي كنم،
چرا كه فكر مي كنم مسئله از مقدمه، بحث و غيره گذشته، 
آنچه به طور علمي و اصولي بايد گفته مي شد كه گفته شد، 
اما ظاهرا" مقبول واقع نشد، علت هم مشخص است، چون با
نظريات عده اي مخالف است. تنبك كوكي به دلايل زير رد است: 
اول آن كه پلنگ تنبك كوكي، صداي خوبي ندارد و در واقع از
نظر صوتي مشكل دارد، دوم اين كه اگر روي تنبك، كوك 
بگذاريم مي شود تيمپاني و تيمپاني قبلا" ساخته شده است. 
سوم آن كه با سازهاي اصيل ايراني نمي توان هارموني اجرا
كرد كه احتياج به تنبك كوكي باشد و در نهايت اين كه اگر
تنبك نواز بر كار خود مسلط باشد، مي تواند با تنظيم فشار
روي پوست(به مراتب دقيق تر)همان كاري را ارائه كند كه 
با تنبك كوكي ارائه مي شود، نمونه اين كار را هم 
مي توانيم ارائه كنيم كه خيلي ها گوش كرده اند و
گفته اند اين نوار با چند تنبك اجرا شده، در صورتي كه 
تنبك، يكي بوده، ولي نوازنده خود را با كارهاي مختلف 
تنظيم نموده و فشار روي پوست را كم و زياد كرده و در
جايي قويتر و درجاي ديگري، ضعيف تر نواخته است. اما
ظاهرا" در اين مورد بخصوص، نظر تنبك نوازان بي اهميت است 
(البته تنبك نوازاني كه مخالف اند)چرا كه همه در اين 
مورد اظهار نظر كرده اند و در روزنامه هاي كثيرالانتشار
هم چاپ نموده اند، ولي حتي يك نشريه هم نظر مخالفان را
نخواسته است. اما در اين مورد بايد بگويم كه تنبك كوكي 
تا زماني كه تنبك نواز ضعيف است، مثل زمين كج براي عروس 
خانم و شانه طلا براي كچل است ! اگر نخواهيم تنبك نواز را
ارتقاء دهيم و فقط به فكر خوش صدايي و كوك بودن و... به 
هر صورت ممكن باشيم، به آنجا مي رسيم كه در انتها به جاي 
تنبك نواز از سينتي سايزر استفاده كنيم ! به عبارت ديگر، 
تنبك نوازي كه با تنبك معمولي، مزاحم گروه است با تنبك 
كوكي هم نمي تواند مفيد باشد. جالبتر اينكه مي گويند در
يك برنامه تنبك كوكي به قضاوت عموم گذاشته شد كه در اين 
مورد بايد گفت: اولا" قبل از قضاوت عوام، بايد قضاوت 
خواص مورد توجه باشد، همانطور كه ويلون ساخت آقاي قنبري 
مهر به تاييد" پاگاني ني "مي رسد، تنبكش هم بايد به 
تاييد" رجبي "برسد! آيا آقاي قنبري مهر براي تاييد كارش 
روي ويلون، يك كنسرت اجرا كرد؟ يا آن را به اهل فن نشان 
داد؟ پس چرا فقط در مورد تنبك، نظر خواص مورد بي مهري 
قرار مي گيرد؟ ثانيا" از كي براي يكي هم قضاوت معنا پيدا
كرده؟، تنبكي ساخته شده و با آن هم برنامه اجرا شده(حال 
نوازنده چگونه نواخته و چكار كرده، بماند)آيا همان 
برنامه با تنبك معمولي خوش صدا هم اجرا شده كه عامه ! 
مقايسه كنند، پس قضاوت براي يك و انتخاب براي واحد
بي معناست. آيا تا به حال كنسرتهايي كه با تنبك معمولي 
اجرا شده، مورد انتقاد عموم قرار گرفته كه حالا تاييد
عموم دليل بر صحيح بودن كار باشد؟ پس عموم را براي تاييد
كار خود شاهد نگيريد. نكته جالبتر اين كه در قسمتي از
مصاحبه نوازنده ني(كه روي تنبك هم كوك اضافه كرده)در
مورد اين كه روي ني هم كليدي اضافه كرده، مي گويد: "فكر
ابداع كليدي براي ني، زماني در ذهنم جرقه زد كه در هنگام 
اجراي اركستري نمي توانستيم تمامي پرده هاي قطعه اي از
استاد صبا را اجرا كنيم، چرا كه ني، نتي كم داشت "خوب! 
آيا همين احساس نياز در تنبك براي تنبك نواز نبايد مطرح 
شود تا تنبك كوكي ساخته شود؟ چطور نوازنده ني، تا زماني 
كه احساس نياز نمي كند، دست به سازش نزده و خودش را
ارتقاء نمي دهد، اما تنبك نواز بدون احساس نياز، به سازش 
كوك اضافه مي شود آن هم از طريق ني نواز! بنابراين، بهتر
است كه قبل از فكر كامل كردن معمول(تنبك)به فكر كاملتر
كردن عامل(تنبك نواز)باشيم، آن گاه اگر نوازنده تنبك 
به حدي رسيد كه احساس كرد با تنبك معمولي براي اجراي 
قطعه اي مشكل دارد، آن وقت در صدد تغييرات روي تنبك 
باشيم. 
نكته ديگر اينكه در تاييد كار تنبك كوكي، از مرحوم خالقي 
هم نقل قولي شده و آن اين كه: "من تعجب مي كنم از
نوازنده اي با اين چيره دستي(منظور آقا حسينقلي نوازنده 
تار بود)كه چگونه حاضر شده كه با اين پلنگهاي نابجاي 
تنبك در يك جا برنامه اجرا كند. "
متاسفانه بايد گفت اينجا ديگر معلوم مي شود كه اقيانوس 
تحقيقات روي تنبك كوكي چند ميلي متري بيشتر عمق ندارد! 
چرا كه اولا" مرحوم خالقي از پلنگهاي نابجاي تنبك نواز
گلايه داشت، نه تنبك ! اين مطلب در ادامه جمله در كتاب
سرگذشت موسيقي ايران هست كه نوازندگان با پلنگهاي نابجا
و صداهاي اضافي موجب پوشاندن صداي ساز و خرابي كار
مي شدند و همانطور هم كه اشاره شده، اين مطلب با انتقاد
تنبك نوازان مواجه شد نه تنبك ! ثانيا" تنبك نوازان دوران 
حسينقلي با الان فرق دارند و بايد هم تكامل داشته باشند
و از حالا به بعد هم، بايد فرق كند. پس اگر تنبك كوكي در
زمان آقا حسينقلي ساخته مي شد، باز هم مورد تاييد نبود و
اگر بحث امروز است، مي گوييم كه هنوز هم تنبك نواز بايد
به فكر بالا بردن سطح آگاهي، علم و مهارت خود باشد تا از
پلنگهاي اضافي(كه عمدتا" براي خودنمايي است)خبري نباشد. 
تنبك كوكي، پلنگهاي اضافي را خودبه خود حذف نمي كند فقط
ممكن است آنها را كم صدا يا خوش صداتر كند، ولي در هر
حال پلنگها، اضافه اند و مزاحم ! پس بايد به نوازنده گفت 
كه پلنگهاي اضافه اش را حذف كند نه اينكه به جان ساز
بيفتيم و با خوش صداتر كردن و كوك كردن ساز به زور، آنها
را حذف كنيم(همانطور كه در قبل گفتم پلنگ تنبك كوكي خفه 
است، پس پلنگهاي اضافي اجرا مي شوند ولي چون ساز
نمي خواند صدا نمي دهد درست مثل اينكه يك سوراخ ني را
حذف كنيم). خلاصه آن كه تنبك نواز، نه تنبك ! 
و آخرين مطلب اين كه از نبود پژوهش در تنبك و موسيقي 
گلايه شده كه تا حدي قابل قبول است، اما بايد گفت كه به 
سر پژوهشگران قبلي موسيقي مانند دكتر مسعوديه، بهمن رجبي 
و.. چه تاجي زده اند كه حالا گلايه هم دارند! وقتي بهمن 
رجبي با 4 جلد كتاب تحقيقي و آموزشي و با آن چيره دستي 
در تنبك، نظرش در مورد تنبك كوكي، بي اهميت است، انتظار
داريد تحقيق و پژوهش رونق بگيرد؟ پس نظام هنري ايران ساز
ناكوك مي زند، نه پژوهش در موسيقي. 
رضا خراشادي]]>
</TEXT>
</DOC>
<DOC>
<DOCID>HAM2-781021-003</DOCID>
<DOCNO>HAM2-781021-003</DOCNO>
<ORIGINALFILE>/1378/781021/adabh.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نواهايي كه فراموش نمي شوند]]>
</TITLE>
<TEXT>
<IMAGE>/1378/781021/p10-1.jpg</IMAGE>
<![CDATA[
رضا مهدوي 
* نواي قريه(آواهايي از موسيقي محلي ايران)
* تنظيم: مليحه سعيدي 
با همخواني گروه كر
* داراي مجوز شماره 2740/3 ت 
" نواي قريه "دنباله نوار" هزار آوا" به كوشش خانم سعيدي 
موسيقي نواز، محقق، موءلف و مدرس در موسيقي بانوان ايران 
است. استفاده از آهنگهاي محلي، كار تازه اي نيست و
بسياري از موسيقيدانها، بر اساس ذوق و سليقه خود اين 
نواها را تنظيم كرده اند. آنچه كه كار خانم سعيدي را از
ديگران متمايز مي كند، لطافت صداي اركستر اوست كه مديون 
دقت در تنظيم و شناخت كافي او از نواهاي محلي است. در
اين نوار، از تركيب سازهاي ايراني و فرنگي استفاده شده 
است، همخواني گروه كر بانوان و آقايان - البته صداي 
آقايان در ميكس نهايي بسيار پايين و نامفهوم ضبط شده است - 
صداي متفاوتي را پديد آورده است و كار را از ورطه آسان 
پسندي و سرهم بندي نجات داده است. پشتوانه سي سال تدريس، 
پنجاه سال زندگي پربار، تربيت دهها شاگرد، كنسرتها و
نوارهاي معتبر و آثار مختلف، گوشه هايي هستند از شخصيت 
والاي بانوي هنرمندي كه هنر را در كنار اخلاق داشته و
براي شاگردان خويش استادي و مادري كرده است. دقت و
توانمندي او دراجراهاي موسيقي، تكنوازي قانون و تنظيم و
آشنايي به رديف و ديگر اصول كلاسيك و مدون موسيقي باعث 
گرديده آثار جديد او يكي بهتر از ديگري به بازار عرضه 
شود و استقبال چشمگير مردم از نوار" نواي قريه "دليلي بر
اين مدعاست. هر چند كه شايد به دليل آشنايي گوش مردم با
اين نواهاي ملي محلي ايران زمين است كه هيچگاه و در هيچ 
دوره اي آنها را نخواهند توانست فراموش كردن.. ! اما
رنگ آميزي و نوع تنظيم زيباي خانم سعيدي در اين دوره و
پس از وقفه اي طولاني كه از شنيدن اين آثار مي گذرد، 
اين نواها را جذابتر از قبل ساخته است. 
نغمه هاي" عزيز بشين به كنارم "،" شيرعلي مردون "،" كريشيم "
،" دي بلال "و" مجنون نبودم "به گوش هر آشناي موسيقي و
حتي آنهايي كه با موسيقي انسي ندارند و به طور گذرا و
عبوري شنونده هستند نيز، آشنا و مانوس است. در" نواي 
قريه" قطعه "شاه صنم "و" زلفاي يارم "يك بار با كلام و
يك بار بدون كلام اجرا شده است. تنظيم كننده كه خود
نوازنده چيره دست ساز" قانون "است، از اين ساز بهره 
تازه اي گرفته و نقش هماهنگ و زيبايي در اركستر به آن 
داده است. همه مي دانند كه در شرايط حاضر، به لحاظ
مشكلات مالي، تمرين اركستر و اجراي زنده به صورت سابق 
ميسر نيست. سازها هر كدام تك تك اجرا مي كنند و ضبط
مي شوند و سپس صدايشان روي هم ميكس(مخلوط)مي شود. 
طبعا" حاصل كار تميزتر از اركستر زنده است، ولي حس و حال 
و سرزندگي آن را ندارد. در اين ميان، ايرادي به خانم 
مليحه سعيدي وارد نيست، ايشان تهيه كننده نوار نيست و
مثل ساير هنرمندان بايد شرايط را بپذيرد و مي پذيرد و از
همه چيز خود مايه مي گذارد. مهم اين است كه حاصل كار
ايشان روي هم رفته گرم و شنيدني از كار درآمده و مي توان - 
برخلاف ساير نوارهاي روز- بيشتر از چند بار آن راگوش 
كرد. 
... و خوشبختانه، زيبايي و لطافت اين نغمه هاي محلي كه 
قبلا" نيز با صداي سيما بينا در خاطره ها مانده است، به 
اندازه اي است كه بدون واسطه حضرات خواننده و
نورچشمي هاي خوش صدا(و گاهي هم بدصدا!)مي توان آنها را
شنيد. اينها، سرچشمه هاي موسيقي اصيل ما هستند و هنوز هم 
كه هنوز است، سرچشمه هاي پرباري هستند براي آهنگسازاني 
كه بخواهند آثاري علمي با تكنيك بين المللي با استفاده 
از محتواي فرهنگ ملي، براي اهل اين مرز و بوم بسازند. 
قابل ذكر است كه حدود دو سال است كورش يغمايي نيز تقاضاي 
مجوز براي چنين نغمه هايي كرده كه هنوز جوابي نگرفته است. 
اخيرا" نيز از سوي مركز موسيقي، به دليل زياد بودن صداي 
گروه كر خانمها، نوار براي تصحيح و افزايش صداي گروه 
آقايان به شوراي تجديد نظر فرستاده شد. اين ايرادات در
حالي از سوي شوراي نظارت مطرح مي شود كه صداي همخواني 
خانمها بلااشكال است.]]>
</TEXT>
</DOC>
<DOC>
<DOCID>HAM2-781021-004</DOCID>
<DOCNO>HAM2-781021-004</DOCNO>
<ORIGINALFILE>/1378/781021/adabh.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[همه آثار شعر و موسيقي، 
در صدا و سيما مورد تاييد نيست]]>
</TITLE>
<TEXT>
<![CDATA[مديركل مركز موسيقي و سرود صدا و سيما گفت: در پخش 
موسيقي، هم جانبداري خاطر مردم و هم مصلحت رسانه را
رعايت مي كنيم. 
علي معلم دامغاني در گفت و گو با خبرنگاران، افزود: 
مركز موسيقي و سرود صدا و سيما، توليد و تامين 60 درصد
برنامه هاي اين رسانه فراگير در بيش از 5 شبكه راديو و
تلويزيوني رابه عهده دارد و به همين جهت شوراهاي مختلفي 
زير نظر اين مركز براي تعيين نوع شعر و موسيقي براي 
ميليونها مخاطب راديو و تلويزيون فعاليت مي كنند. به 
گفته وي در اين مركز شوراهاي شعر و موسيقي كودك و نوجوان، 
سنتي ورديفي و اركستري به همراه شوراي شاعران جوان با
حضور صاحبنظران و خبرگان در حال فعاليت هستند.]]>
</TEXT>
</DOC>
<DOC>
<DOCID>HAM2-781021-005</DOCID>
<DOCNO>HAM2-781021-005</DOCNO>
<ORIGINALFILE>/1378/781021/adabh.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[موسيقي برخاسته از زندگي كشاورزان]]>
</TITLE>
<TEXT>
<![CDATA[نگاهي به موسيقي نواحي ايران - مازندران 
موسيقي اين ديار، در زندگي چوپانان، گالشها، چاربيداران 
و كشاورزان ريشه دارد. بدين گونه موسيقي مازندران با نقش 
و نگار خود در طبيعت و جان مردم اين ديار نفس مي كشد. از
نظر تقسيم بندي مناطق موسيقي مازندران را مي توان به سه 
منطقه شرق، ميانه و غرب تقسيم كرد. موسيقي كه از بخش 
ميانه مازندران برخاسته، داراي مختصات ساختاري و متناسب
با خصائل و خلق و خوي انسانهاي بومي اين منطقه است. آواها
و نواهايي كه در اين منطقه رايج هستند، از اين قرارند: 
قسمت اول آوازي، قسمت دوم سازي(كه در واقع با" لله وا" 
نواخته مي شوند)، قسمت سوم قطعات سازي(كه مربوط به 
سرناست). 
وضعيت موسيقي شرق مازندران در شكل عام خودش همان موسيقي 
مركزي(ميانه)است كه در وضعيت خاص خود با موسيقي مركزي 
مقداري تفاوت دارد. اين تفاوتها در تحرك ملودي، كيفيت 
صوتي خوانندگان(نوع تحرير، تزئينات آوازي و سازي)و
سربند(شروع كلام)مي باشد. 
ديگر موسيقي رايج در مازندران آن دسته از موسيقي هستند
كه همراه با مهاجرت هاي قومي، جمعيت و گروههاي اجتماعي 
از ديگر نقاط ايران به مازندران و در جلگه ها، حاشيه ها
و مناطق سرحدي آن اسكان يافتند، بوجود آمدند اين موسيقي 
در نام گذاري موسيقي مازندران در سرحد جنوب سركبيري(
سركويري)هم ناميده مي شود در نهايت موسيقي سرحدي را
مي توان پل ارتباطي موسيقيهاي مناطق ايران دانست. 
گوداري نام نوع ديگري از موسيقي مازندران است. "گودارها" 
اساسا" قومي مهاجر بوده و بنابر شواهد تاريخي از زمانهاي 
قديم، از هند براي خنياگري و رامشگري به سرزمين ايران 
آورده شده اند. 
دو تار نوازي و هرايي و كنار شهري در بين آنها بيشتر
متداول بوده است از جمله بخش لحني ها در موسيقي آوازي 
در مازندران مي توان به اميري، طالبا، حقاني يا صنم، 
نجما و رعنا، كتولي يا ليلي جان(ترانه)و.. نام برد. در
آنها ملودي ثابت ولي اشعار متناسب با حال و هواي مجري و
مجلسي بر اساس چهارچوب موضوعي خود، انتخاب مي گردد. اما
در موسيقي داستاني، اشعار تغيير نمي كند. ناگفته نماند
كه حالتهاي موسيقي نيز به نوعي در بيان مضمون، خود را با
شعر هماهنگ مي كند، مثل اميري كه تحرك ملودي آن متناسب
با مضمون شعر، انجام مي گيرد.]]>
</TEXT>
</DOC>
<DOC>
<DOCID>HAM2-781021-006</DOCID>
<DOCNO>HAM2-781021-006</DOCNO>
<ORIGINALFILE>/1378/781021/ejtem.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[چرا پرخاشگري؟]]>
</TITLE>
<TEXT>
<IMAGE>/1378/781021/p12-1.jpg</IMAGE>
<![CDATA[
متاسفانه انسانهابه همان نسبت كه رفتار اجتماعي دارند
مي توانند، ضد اجتماعي باشند. افراطي ترين شكل رفتار
ضداجتماعي پرخاشگري است كه در بررسي علل آسيبرساني به 
فرد ديگر به آن اشاره مي شود. علت رواج اعمال خشونت آميز
چيست؟
نظريه هاي مربوط به پرخاشگري 
يك دسته از نظريه ها پرخاشگري را نتيجه عامل فيزيولوژيكي 
و دسته دوم آن را حاصل تجربه مي دانند پيروان دسته اول 
براين عقيده اند كه، پرخاشگري امري غريزي است. غريزه يك 
گرايش ذاتي و فطري است كه متاثر از يادگيري نمي باشد و
در رفتارهاي نسبتا" پيچيده اي كه مشخصه انواع موجودات 
مي باشد وجود دارد مثل لانه سازي پرندگان. پس از بررسي 
خشونتهاي بيشمار جنگ جهاني اول "زيگموند فرويد"(1)به 
اين نتيجه رسيد، پرخاشگري در انسانها معلول غريزه اي به 
نام غريزه مرگ(2)است طبق گفته هاي وي اين غريزه بوجود
آورنده انرژي پرخاشگري است كه از طريق فرايندي به نام 
تخليه هيجاني آزاد مي شود. تخليه هيجاني از بروز ناگهاني 
خشونت جلوگيري به عمل مي آورد. همه ما ممكن است تخليه 
هيجاني را از طريق ورزشهاي خشونت آميزي چون فوتبال، 
ورزشهاي رزمي و.. تجربه كرده باشيم. 
" كنرادلورنس "برنده جايزه صلح نوبل به عنوان يك 
كردارشناس با فرويد در مورد اينكه ما انسانها داراي 
غريزه پرخاشگري هستيم هم عقيده است. او مي گفت: تمامي 
حيوانات مانند سائق جنسي، داراي 2 سائق نيرومندي هستند
كه تضمين كننده بقاي نسلشان است. حال آنكه حيوانات داراي 
وسايل دفاعي طبيعي مثل دندان و چنگال هستند كه توسط آن 
ابزار مي توانند بجنگند. نيز به هنگام خشونت داراي رفتار
تشريفاتي هستند رفتاري كه مانع از حمله به يكديگر شده 
ازآسيب رساندن و احتمالا" كشتن يكديگر پيشگيري مي نمايد. 
در مقابل آدمي فاقد چنين ابزار تدافعي طبيعي است. 
همينطور به هنگام عصبانيت فاقد رفتار تشريفاتي مي باشد. 
در نتيجه، عليه يكديگر از وسايل تدافعي مصنوعي چون چماق، 
اسلحه و موشك استفاده مي كنند. لورنس مانند فرويد معتقد
بود، تنها بوسيله فراهم كردن زمينه آزادسازي تخليه 
هيجاني مثل ورزش مي توان از بروز ناگهاني پرخاشگري 
جلوگيري به عمل آورد. اما بررسيهاي صورت گرفته در اين 
مورد كه پرخاشگري از راه تخليه هيجاني كاهش مي يابد با
شكست مواجه گرديده. در واقع افرادي كه معمولا" پرخاشگرند
بيشتر از سايرين آن را بكار مي برند. امروزه روان شناسان 
معدودي با نظريه غريزي موافق هستند. بسياري براين 
اعتقادند كه براي پرخاشگري مبناي ارثي وجود دارد. 
چه ابزار فيزيولوژيكي در پرخاشگري تاثير مي گذارد؟
چندين ساختار در اين زمينه نقشهاي مهمي ايفا مي كنند. 
بويژه ساختار دستگاه كناري(3)، كه شامل بادامه مغزي و
هيپوتالاموس است عامل ديگر هورمون جنسي تستسترون 
مي باشد. بزهكاران خشن در مقايسه با بزهكاران و مجرمين 
غيرخشن داراي سطح بالاتري از اين هورمون هستند. 
نيزورزشكاراني كه از تركيبات مصنوعي تستسترون مانند
استرويد(4)استفاده مي كنند پرخاشگري بيشتري دارند. 
كودكاني كه مادران آنها در دوران بارداري نوع مصنوعي 
تستسترون دريافت داشته اند در مقايسه با كود كاني كه پيش 
از تولد در معرض اين نوع هورمون مصنوعي قرار نداشته اند
پرخاشگري بيشتري دارند. 
پرخاشگري حاصل تجربه 
در حاليكه برخي از پژوهشگران عوامل ارثي را در نظر
مي گيرند تعداد زيادي از آنها تجارب زندگي روزمره را به 
عنوان تعيين كننده اصلي پرخاشگري مي دانند. در اواخر دهه 
1930 ميلادي تعدادي از رفتارگرايان به اين نتيجه رسيدند
كه پرخاشگري معلول عاملي به نام ناكامي است. اين 
نتيجه گيري به عنوان فرضيه ناكامي - پرخاشگري شناخته 
مي شود. هنگامي كه به هدفمان نمي رسيم ناكامي را تجربه 
مي كنيم. ليكن اين فرضيه براي توجيه پرخاشگري كافي نيست. 
چرا كه تجارب ديگري به غير از ناكامي مي تواند علت 
پرخاشگري باشد و ناكامي هميشه منجر به پرخاشگري نمي شود. 
كامل نبودن فرضيه "ناكامي - پرخاشگري "باعث گرديد
روان شناسي به نام "لئونارد بركوتيز" به تجديد نظر در
اين فرضيه بپردازد. طبق گفته هاي وي ناكامي مستقيما" 
باعث پرخاشگري نمي شود بلكه باعث عصبانيت يا هيجانات 
ناخوشايند(مانند اضطراب يا افسردگي)مي شود و همين 
هيجانات ناخوشايند در واكنش، پرخاشگري را(بويژه اگر
محركي مثل اسلحه يا هر وسيله تهديد كننده ديگر همراه آن 
باشد)تحريك مي كند. تعداد زيادي از محققين هم به اين 
نتيجه رسيده اند كه خشم هنگامي كه محرك پرخاشگرانه اي 
وجود داشته باشد(مثل وجود هر ابزار آسيبزا در كنار فرد
عصباني)تحريك كننده هرچه بيشتر پرخاشگري است. 
به علاوه ناكامي ناگهاني ازآنجا كه هيجانات ناخوشايند
قويتري همراه خود دارد در مقايسه با ناكامي هاي قابل 
پيش بيني پرخاشگري بيشتري را موجب مي گردد. 
يكي از منابع مهم ناكامي "راحت نبودن يا عدم آسايش "است 
كه مي تواند تحريك پذيري را افزايش دهد. مثل گرما، هواي 
شرجي يا مرطوب و... هريك از ما ممكن است چنين حالتي را
هنگام رانندگي در ترافيك سنگين و در يك روز گرم تابستاني، 
تجربه كرده باشيم. تحقيقي در اين زمينه نشان داد در
اوقاتي از روز كه درجه حرارت بين 32 تا 47 درجه 
سانتيگراد بود بوق زدن رانندگان افزايش مي يافت. به 
عبارتي، رابطه مثبتي بين درجه حرارت و بوق زدن وجود داشت 
اين ارتباط هنگامي كه رانندگان شيشه اتومبيل خود را
پايين آورده بودند قويتر بود و اين احتمال وجود داشته كه 
آنها فاقد هواي آزاد بودند. همچنين مطالعات فردي به نام 
" آرچي والد" همبستگي مثبتي را بين درجه حرارت هوا و
خشونت نشان مي دهد. وقتي كه درجه حرارت از 27 درجه 
سانتيگراد(معادل 80 درجه فارنهايت)مي گذرد اين همبستگي 
معتبرتر و قويتر مي شود هرچند كه در اين دما خشونت گاهي 
افزايش و گاهي كاهش داشته است. شايد چنين اتفاقي بدين 
دليل باشد كه در دماي بالا، برخي از افراد بي تاب
مي شوند و چنانچه نتوانند راهي براي خلاصي از اين 
بي تابي بيابند ناكامي خود را از راه اقدامات پرخاشگرانه 
تخليه مي كنند. 
بسياري از رفتار ما انسانها در نتيجه يادگيري اجتماعي 
شكل مي گيرد. منظور از يادگيري اجتماعي يعني آموختن 
رفتار ديگران از طريق مشاهده اعمال و رفتار آنان، 
پرخاشگري از اين قاعده مستثني نيست. ممكن است ما با
مشاهده رفتار پرخاشگرانه برخي بياموزيم كه پرخاشگر باشيم. 
اين موضوع توسط روان شناس معروف "آلبرت باندورا" مورد
پژوهش و بررسي قرار گرفته است. وي فردي را در حال زدن 
عروسكي در معرض ديد بچه هاي كودكستاني قرار داد. در
وضعيتي شبيه به اين صحنه، كودكاني كه صحنه پرخاشگري را
ديده بودند در مقايسه با آن دسته از كودكاني كه چنين 
صحنه اي را نديده بودند پرخاشگري مشابهي را نسبت به 
عروسك از خود نشان مي دادند يادگيري مشاهده اي پرخاشگري 
در صورتي كه الگوي پرخاشگري براي رفتارش تقويت شود، 
افزايش مي يابد و اگر به دليل رفتار پرخاشگرانه تنبيه 
شود كاهش مي يابد به عبارتي ساده تر، يادگيري مشاهده اي 
(خواه رفتار پرخاشگرانه باشد يا هر نوع رفتار ديگر)به 
وسيله تقويت و پاداش افزايش و به وسيله تنبيه كاهش 
مي يابد. امروزه نظريه يادگيري اجتماعي وسيعا" مورد
مطالعه قرار گرفته و به طور فزاينده اي در نظريه 
پرخاشگري مورد پذيرش قرار گرفته است. 
خشونت هاي گروهي 
سال 59 ميلادي و در جريان مسابقه اي بين گلادياتورها در
سالن آمفي تئاتر پومپي شهر روم آشوبي برپا شد. به طوري 
كه، سناي روم فورا" دستور متوقف ساختن اين مسابقات را
براي ده سال صادر كرد. در قرن بيستم هم چنين حوادثي در
رخدادهاي ورزشي به وقوع پيوسته است. به عنوان مثال در
سال 1985 ميلادي در جريان مسابقه فوتبال بين دو تيم، در
ورزشگاه بروكسل 38 تن كشته و بيش از 400 نفر ديگر مجروح 
شدند. در وضعيت و شرايط گروهي چه عواملي باعث بر هم 
خوردن آرامش طبيعي افراد و در نتيجه خشونت مي شود؟
معمولا" همه ما از افكار، احساسات و ادراكمان همين طور
ارزشهاي اجتماعي آگاه هستيم. اما در گروه ممكن است اين 
آگاهي كمتر شود. لئون فستينجر چنين فرايندي را" نافردي 
كردن" يا" نافردي شدن "(5)ناميده است يكي از نتايج چنين 
فرايندي اين است كه ممكن است رفتار ما در زماني طولاني 
از كنترل و تابعيت هنجارهاي اجتماعي خارج شود. همين امر
در عمل منجر به از دست دادن مهارتهاي عادي و طبيعي براي 
مقابله با رفتارهاي نامطلوب مي گردد. به علاوه گمنامي 
موجود در گروه ممكن است افراد را نسبت به برداشت مردم از
آنها بي تفاوت نمايد. چرا كه در اين وضعيت افراد حس 
مسئوليت پذيري در اعمال و رفتار را از دست مي دهند. 
نافردي شدن هنگامي كه گروه بزرگ باشد بيشتر به چشم 
مي خورد. وقتي كه افراد در گروههاي بزرگ احساس كنند كسي 
آنها را نمي شناسد در اين لحظه نيز اگر هيجان زده باشند
معمولا" لباسهاي متحدالشكل مي پوشند. بر صورتها ماسك 
مي زنند و به صورت دسته جمعي به خواندن آواز و سرود
مي پردازند. در اين موارد احتمال به وقوع پيوستن حوادث 
خشونت بار افزايش مي يابد. 
تلويزيون و پرخاشگري 
نظريه يادگيري اجتماعي پيش بيني مي كند كه خشونت در
برنامه هاي تلويزيون منجر به افزايش خشونت در زندگي 
واقعي مي شود. در پژوهشهاي اوليه اي كه به منظور تاثير
برنامه هاي خشونت آميز تلويزيون صورت گرفت تعدادي از
كودكان 5 تا 9 سال را در معرض تماشاي بخشهايي از برنامه 
مسابقات ورزشي(بجز دووميداني)قرار دادند. در اين 
برنامه قسمتهايي از صحنه هاي خشن و عادي مسابقات پخش شد. 
كودكاني كه اين صحنه ها را ديده بودند براي مدتي نسبت به 
كودكان ديگر تعرضات پرخاشگرانه نشان مي دادند. در
مطالعات بعدي پسرهاي كلاس سوم و چهارم دبستان براي ديدن 
برنامه اي خشن انتخاب شدند. سپس رفتار اين كودكان مورد
مشاهده قرار گرفت. نتايج نشان داد اين دسته از كودكان در
طول بازي دسته جمعي مثل هاكي پرخاشگري و خشونت بيشتري را
نسبت به كودكاني كه اين برنامه را نديده بودند از خود
نشان مي دادند. از آنجا كه كودكان 4 ساله به نوعي روزانه 
4 ساعت تلويزيون تماشا مي كنند(6)و با توجه به نتايج به 
دست آمده از تحقيقات نگراني ها افزايش يافته. البته بحث 
درباره برنامه هاي تلويزيوني موضوع جديدي نيست و همزمان 
با ورود تلويزيون به منازل در سال 1950 ميلادي اين 
نگراني ها بوجود آمده است. اولين نشست درباره موضوع 
مذكور در سال 1954 صورت گرفت كه در آن گزارشهايي از
بزهكاري نوجوانان ارائه گرديد و از آن سال به بعد همچنان 
اين گزارشها ادامه يافته است. مهمترين و اصلي ترين 
گزارشها در سالهاي 1972 و 1982 از طرف موءسسات بهداشت 
رواني ارائه گرديد و نتايج حاصل، اثر برنامه هاي 
تلويزيون بر اعمال و رفتار كودكان و نوجوانان را تاييد
مي كرد و پيشنهاد اين موءسسات، كاهش برنامه هاي 
خشونت آميز بوده است.(7)
البته از اين گزارشها هم خرده گيري مي شد مثلا" مشاهده 
رفتار افراد بعد از پخش برنامه هاي خشونت آميز در شرايط
آزمايشي و آزمايشگاهي ممكن است قابل تعميم به زندگي 
واقعي نباشد. نيز نتايج به دست آمده از تحقيقات ميداني 
ممكن است نتواند كليه عوامل موءثر در خشونت را در نظر
بگيرد. 
روان شناسان در مورد تاثير برنامه هاي خشونت آميز اتفاق 
نظر ندارند، تجديد نظرهاي صورت گرفته در اين مورد نشان 
مي دهد بين خشونت برنامه هاي تلويزيون و پرخاشگري، 
ارتباط ضعيفي وجود دارد(8)
يافته هاي ديگر حاكي است ارتباط اين دو عامل دوسويه است. 
بدين معنا كه برنامه هاي خشونت آميز افراد را به سوي 
پرخاشگري و خشونت بيشتر سوق مي دهد و نيز افراد پرخاشگر
برنامه هاي خشن را نسبت به برنامه هاي عادي ترجيح 
مي دهند. مع هذا يك احتمال ديگر وجود دارد; هر دو مورد
تماشاي تلويزيون و پرخاشگري تحت تاثير عامل سومي به نام 
" وراثت "هستند. هر چند كه ژني به نام "ژن تماشاي 
تلويزيون" وجود ندارد. تعداد ساعات تماشاي تلويزيون در
كودكان سه، چهار و پنج ساله گرايشي ارثي را نشان مي دهد. 
(9)شايد هم نوعي گرايش ارثي براي جستجوي همبستگي مثبت 
بين تماشاي تلويزيون و پرخاشگري وجود داشته باشد. البته 
بدون مدارك و شواهد كافي اينها فقط در حد يك فرضيه است. 
منبع: كتاب سايكولوژي 
مترجم: محمدرضا احمدخاني ها دانشجوي كارشناسي ارشد، رشته 
مشاوره
زيرنويس: 
1- بنيانگذار نظريه روانكاوي 
2- thanatos واژه يوناني به معني مرگ 
3- Limbic system 
4- Steroide 
5- Diindividaation 
6- سينگر 1993
7- والش 1986
8- فردمن 1986
9- پلامنيت 1990]]>
</TEXT>
</DOC>
<DOC>
<DOCID>HAM2-781021-007</DOCID>
<DOCNO>HAM2-781021-007</DOCNO>
<ORIGINALFILE>/1378/781021/elmif.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[درخواست ناشران از رئيس جمهوري 
براي رونق بازار كتاب]]>
</TITLE>
<TEXT>
<![CDATA[گروه علمي فرهنگي: جمعي از ناشران تهران، قم، فارس و
خراسان با ارسال نامه اي به رئيس جمهوري ضمن طرح مشكلات 
نشر تقاضا كرده اند كه وزارت فرهنگ و ارشاد اسلامي 
مابه التفاوت افزايش نرخ برابري ارز را در قالب خريد
كتاب به آنان بپردازد. در اين نامه آمده است: 
فرزانه گرانقدر- حضرت حجت الاسلام والمسلمين جناب آقاي 
سيدمحمد خاتمي 
همان گونه كه استحضار دارند جامعه نشر كشور كه 
پديدآورندگان فرهنگ مكتوب سرزمين مان هستند، به رغم تمام 
دشواري ها و مشكلاتي كه گريبانگيرشان است، تلاش كرده اند
و مي كنند تا جام بلوريني را كه در كف آن هاست، به سلامت 
به آيندگان بسپارند، اگر چه امروز به بركت سياست هاي 
متعالي فرهنگي به عنوان رئيس جمهوري اسلامي ايران، نشر
كشور گام در مسير رشد و بالندگي گذاشته است، اما همچنان، 
حتي بيش از پيش به حمايت و توجه نياز دارد. 
از دو سال پيش كه ارز تخصيصي براي واردات كاغذ مصرفي 
ناشران از 1750 ريال به 3050 ريال افزايش يافت و در
نتيجه بر قيمت پشت جلد كتابها اثر تصاعدي گذاشت، مانعي 
ديگر بر موانع پيش روي گسترش كتابخواني افزوده شد. حال 
آن كه اين افزايش نرخ برابري ارز- به درستي - شامل حال 
مطبوعات نشده و خود به عامل مثبتي در افزايش اقبال عمومي 
به مطبوعات تبديل گرديد. 
درخواست ما به عنوان جمعي از ناشران و نمايندگان 
تشكل هاي صنفي ناشران كشور، اين است كه با بذل عنايت، 
مابه التفاوت اين دو قيمت ارز به صورت يارانه در اختيار
وزارت فرهنگ و ارشاد اسلامي قرار گيرد تا صرف خريد كتاب
از ناشران شود.]]>
</TEXT>
</DOC>
<DOC>
<DOCID>HAM2-781021-008</DOCID>
<DOCNO>HAM2-781021-008</DOCNO>
<ORIGINALFILE>/1378/781021/elmif.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[در مسايل پرورشي اجبار وجود ندارد...]]>
</TITLE>
<TEXT>
<IMAGE>/1378/781021/p11-1.jpg</IMAGE>
<![CDATA[
گفت و گو با رحيم عبادي، معاون پرورشي وزير آموزش و
پرورش- بخش پاياني 
اشاره; 
ديروز، بخش نخست گفت و گو با آقاي رحيم عبادي معاون 
پرورشي وزارت آموزش و پرورش را در همين صفحه خوانديد. در
اين بخش از گفت و گو، بيشتر مباحث بنيادي و اساسي قابل 
طرح در حوزه مسايل پرورشي مطرح شد. آنچه امروز در بخش 
پاياني اين گفت و گو مطالعه خواهيم كرد، بيشتر به نقد و
بررسي روشها و كاركردهاي عملياتي امور تربيتي اختصاص 
دارد و خبرنگاران همشهري دنبال آن بوده اند با طرح مسايل 
موجود در مدارس و مجموعه نظام آموزشي كشورمان، پاسخهاي 
لازم را از معاونت پرورشي وزارت آموزش و پرورش بگيرند. 
بديهي است مسائل طرح شده در اين گفت و گو، از جهات 
مختلف قابل بررسي و كنكاش است و ما آمادگي خود را براي 
انتشار ديدگاههاي كارشناسان علوم تربيتي و استادان 
دانشگاهها اعلام مي كنيم. 
* به تنگناهاي مالي، كمبود فضاهاي آموزشي، تغيير نكردن 
نظام آموزشي و ساير مشكلاتي كه در فعاليت معاونت پرورشي 
تاثيرگذار است، اشاره كرديد. همه اين موارد صحيح، ولي 
وقتي كه معاونت پرورشي فضايي را ايجاد مي كند كه اگر
خانم معلمي بدون چادر به كلاس درس بيايد با مشكلاتي 
مواجه مي شود و يا فضايي را ايجاد كنند كه رفتار و
عملكردبعضي مديران مدرسه و يا مسئولان پرورشي از روي 
ظاهرسازي و عوام فريبي باشد. و يا برخي رفتارهاي خشك 
مذهبي و غيره كه متولي همه اين كارها را معاونت پرورشي 
مي دانند، باعث مي شود كه اگر از نظر مالي و فضاي آموزشي 
و غيره هم مشكل نداشته باشيم، نتوانيم در مسايل پرورشي 
با اقبال دانش آموزان روبه رو شويم. اين مسايل باعث 
مي شود كه نقش خانواده ها نيز تحت الشعاع قرار بگيرد. به 
فرض نحوه برخورد با دانش آموزي در مقطع راهنمايي از
حساسيت خاصي بايد برخوردار باشد كه در موارد زيادي اين 
طور نيست و در رفتار او در سالهاي بعد نيز تاثيرگذار
خواهد بود. نتيجه هم درصد بالاي بزهكاري و حتي اعتياد در
ميان برخي دانش آموزان است. آيا اين موضوع به دليل 
عملكرد آموزش و پرورش نيست؟
* منظور شما اين است كه از يك جهت تربيت را در انحصار
خودمان مي گيريم و باعث مي شويم كه مسئوليت خانواده كم 
شود. 
* خير. منظور من روش هاي تربيتي است. 
* منظورتان اين است كه روش هاي تربيتي را به گونه اي 
اعمال مي كنيم كه به جاي اين كه تاثير تشويقي و مثبت 
داشته باشد، تاثير منفي خواهد داشت. ببينيد در روش ها، 
اگر اتفاقاتي كه اشاره كرديد- كه البته بسيار نادر به 
نظر مي آيد- در ابتداي انقلاب، شايد طبيعت جامعه انقلابي 
اقتضا مي كرد كه نه فقط در مدارس، بلكه در ادارات و
سازمان ها نيز به گونه اي خاص برخورد شود. اگر در مدارس 
وضعيت خاصي پيش آمده است، آن را خيلي تاييد نمي كنيم و
احساس مي كنيم تا حدودي ناخودآگاه و خودجوش و به صورت 
سليقه اي بوده است. 
اين تصوري كه امور تربيتي يا مربيان تربيتي داراي نقشي 
گزينشي يا حراستي در مدرسه هستند، صحيح نيست و به شدت با
اين موضوع مقابله و حتي در مواردي نيز با آن برخورد
كرده ايم. در ابتداي انقلاب كه حراست يا گزينش وجود
نداشت، چنين ماموريت هايي در آموزش و پرورش به عهده 
معاونت پرورشي قرار داشت، ولي پس از چند سال، حراست و
گزينش نهاد مستقلي شدند و جايگاه قانوني خودشان را دارند. 
امروز مربي موفق، مربي اي است كه بتواند اعتماد معلم، 
مدير و دانش آموز مدرسه را جلب كند. با اين ديد، مديريت 
پرورشي را در مدارس طراحي كرديم يعني به جاي تصدي گري 
امر تربيت، نقش پشتيباني و هماهنگ كننده را به عهده 
گرفته ايم. مديريت مدرسه به عهده مدير است و معاون 
پرورشي، به نيابت از مدير مدرسه، مسئول هماهنگي براي همه 
ظرفيت هايي است كه مي تواند براي كار پرورشي مورد
استفاده قرار گيرد. معلم ها، خانواده ها و دانش آموزان 
از جمله اين ظرفيت ها است. اگر در مقطعي، روش هايي اعمال 
مي شده كه بنا به ضرورت هاي ابتداي انقلاب صورت مي گرفته 
است و قطعا" مورد توافق مسئولان هم نبود، در حال حاضر، 
موفقيت امور تربيتي دراين است كه بتواند دو نقش را
برجسته كند: يكي اين كه تربيت را تنها در انحصار خودش 
نبيند و كاملا" تربيت را به عهده همه عوامل موءثر در درون 
و بيرون مدرسه ببيند. احياي هويت مديريت پرورشي در سطح 
آموزش و پرورش نيز مسئله ديگري است كه در دو سال گذشته 
مورد تاكيد قرار گرفته است. يعني به جاي اين كه نقش 
تصدي گري را به امور تربيتي بدهيم بايد بيشترين نقش 
مديريت به آن بدهيم. 
همچنين در داخل آموزش و پرورش نيز اصلاحاتي مي بايست 
صورت دهيم. مهم ترين تحول در حوزه پرورشي، اين است كه 
اعتماد دانش آموزان را به مسايل پرورشي جلب كنيم و در
حال حاضر، تلاش مي كنيم تا دانش آموز به عنوان ركن تعليم 
و تربيت تلقي شود تا در فرآيند تعليم و تربيت و
تصميم سازي ها و تصميم گيري ها نقش برجسته اي داشته باشد. 
چون حوزه معاونت پرورشي بيشتر حوزه معاونت دانش آموزي 
است و مدافع اصلي دانش آموزان در مسايل آموزش و پرورش، 
حوزه معاونت پرورشي است. اين كار، شاه بيت كار ما در
مسايل پرورشي است اگر مشاركت دانش آموزان در كارها و
اعتماد آنها در برنامه ها بيشتر باشد، آن حالت كليشه اي 
و تظاهر كه اشاره كرديد كم اتفاق مي افتد. يعني چيزي كه 
در شوراي دانش آموزي به آن رسيده ايم و در صحنه آموزش و
پرورش هم به صورت جدي با اين تفكر مبارزه مي كنيم كه اگر
خطايي در رفتار و كردار دانش آموز باشد، آن را جرم تلقي 
كنيم. در صورتي كه طبيعت سن دانش آموزي اقتضا مي كند كه 
بعضا" حتي سيگار را هم تمرين كند. چون در اين سن، 
دانش آموزان ترجيح مي دهند كه بعضي از كارها را خودشان 
تمرين كنند. البته تشويق نمي كنيم كه به اين كارها دست 
بزنند، ولي اگر كسي هم اين كار را كرد به عنوان مجرم با
او برخورد نمي كنيم، و سعي مي كنيم كه حسن نظر و اعتماد
را به همه دانش آموزان داشته باشيم. همچنان كه در شوراي 
دانش آموزي، سازمان دانش آموزي و اصولا" در مشاركت 
دانش آموزان در مسايل پرورشي تلاش مي كنيم كه همه 
دانش آموزان را بپذيريم. اين محدوده اي كه در مقطعي فكر
مي كرديم دختر خانمي حتما" بايد چادري باشد و يا پسري 
بايد ضوابطي را داشته باشد الان براي ورود به فعاليتهاي 
دانش آموزي مطرح نيست، چون همه فرزندان اين كشور هستند، 
اصلا" وظيفه گزينشي نداريم. البته به طور طبيعي چون نظام، 
نظامي اسلامي است، در مسايل عقيدتي توجه بيشتري خواهيم 
داشت. 
* آيا اين توجه بيشتر، مقدمه اجبار نمي شود؟
* اجبار، به هيچ عنوان نيست. 
* در بعضي از مدرسه هاي دخترانه، پوشش چادر اجباري است. 
* پوشيدن چادر به هيچ وجه اجباري نيست. 
* مي توانم مدارسي را مثال بزنم كه پوشيدن چادر در آنها
اجباري است. 
* ممكن است پوشش چادربراساس تفاهم داخلي مدرسه صورت 
پذيرفته باشد و چيزي كه به عنوان سياست مدرسه اعلام شده 
است، اين باشد كه چادر به عنوان حجاب برتر تنها توصيه 
شده باشد. 
* منظور از تفاهم داخلي چيست؟
* مثلا" در بعضي از استان ها به خاطر نوع فرهنگ و
اعتقادات محلي كه دارند، نداشتن چادر را به عنوان ضدارزش 
تلقي مي كنند. 
* در تهران چطور؟
* در تهران آن طور كه خبر دارم هيچ اجباري براي پوشش 
چادر وجود ندارد و تنها چند مدرسه، طرحي را از چند سال 
پيش باعنوان حجاب برتر اجرا كردند. احتمالا" در اين 
مدرسه ها، ازطريق شوراي مدرسه به تفاهم رسيده اند. چون 
در آموزش و پرورش هيچ اجباري در اين زمينه وجود ندارد. 
چند سال پيش و در زمان وزارت دكتر نجفي، طرحي اجرا شد كه 
طي آن در بعضي از مناطق تهران با عنوان حجاب برتر، در
بعضي از مدارس به صورت آزمايشي، چادر اجباري مي شد. ولي 
چيزي كه سياست قطعي وزارت آموزش و پرورش است، اين است كه 
هيچ اجباري در استفاده از چادر وجود ندارد. ولي اخيرا" 
نوع پوشش و رنگ لباس در آيين نامه اجرايي كه امسال شوراي 
عالي آموزش و پرورش تصويب كرده به عهده شوراي مدرسه 
گذاشته شده است. شوراي مدرسه هم شامل مدير مدرسه و
نمايندگان معلمان، دانش آموزان، اولياء و مربيان است. 
* در تعيين رنگ لباس و نوع پوشش بويژه دانش آموزان دختر
هيچ محدوديتي قرار نداده ايد؟
* همه اين مسائل را به عهده شوراي مدرسه قرار داده ايم. 
* آيا هيچ الگويي هم در اين زمينه مشخص نكرده ايد كه 
مثلا" رنگ قهوه اي بهتر است يا چادر مناسبتر است؟
* ممكن است تعدادي از رنگ ها توصيه شده باشد. 
* همين طور است، الگو داده ايد. 
* در حد كلي بله. 
* سوءال ديگري مطرح مي كنم. انتخابات شوراهاي دانش آموزي 
برگزار شد، ولي اين شوراها ازنظر بسياري، تنها داراي 
وجهه تبليغي هستند تا عملي. آيا اين شوراها در عمل امكان 
فعاليت را در مدارس دارند، درحالي كه در حال حاضر تشكلي 
چون بسيج دانش آموزي را داريم و از خيلي جاها حمايت 
مي شود و حرف اول را در مدارس مي زند. آيا مديران براي 
فعاليت شوراها توجيه هستند؟
* شوراي دانش آموزي قبل از اين كه به صورت يك فكر باشد، 
به يك قانون و برنامه تبديل شده است. ولي در آغاز كار
قرار دارد. موفقيت كار بزرگ و گسترده اي چون شوراهاي 
دانش آموزي به نوع برخورد نظام مديريتي و دانش آموزان در
مدارس بستگي دارد. يعني نظام مديريتي با تمهيداتي كه 
مي بايست براي آن انديشيده شود كه توجيه كردن مديران، 
آموزش مديران، تسهيل در واگذاري اختيارات، برطرف كردن 
نظام متمركز آموزش و پرورش ازجمله اين تمهيدات است. 
ازطرفي ديگر دانش آموزان نيز مي بايست ميل و رغبت 
كاركردن در اين شوراها را پيدا كنند. اگر اين تمهيدات 
انديشيده نشود، ممكن است در حد يك شعار باقي بماند. 
فضاي بعد از دوم خرداد كمك كرد كه اين حقوق را بتوانيم 
براي دانش آموزان ايجاد كنيم. درحال حاضر، به طور مستمر
دوره هاي آموزشي براي شوراهاي دانش آموزي در استان ها
برگزار مي شود. براي مديران دبيرستان ها نيز دوره هاي 
آموزشي پيش بيني شده است. در تهران دست كم دو دوره 
آموزشي برگزار شده است. چون قانون از شوراها حمايت 
مي كند و ازلحاظ فرهنگي هم بستر لازم فراهم است، بعيد به 
نظر مي رسد كه كار شوراهاي دانش آموزي در حد شعار باقي 
بماند، ضمن اين كه توصيه شده كه از كارهايي كه جنبه 
تبليغاتي دارد، پرهيز شود. 
در مورد تشكيلات بسيج دانش آموزي هم كه اشاره كرديد
بايد بگويم طي دو سال گذشته دو كار را در سطح محيط
دانش آموزي با هدف تربيت اجتماعي و پرورش روحيات مثبت 
دانش آموزان دنبال كرده ايم. يكي اين كه مشاركت را در
آموزش و پرورش نهادينه و قانونمند كنيم، اولويت اول 
دانش آموزان است و البته بحث مربوط به مشاركت معلمان 
درامور پرورش را نيز دنبال مي كنيم. 
كار دوم هم اين بود كه در كنار فعاليت هاي عمومي، 
استعدادها و ظرفيت هاي خوب و مستعد را شناسايي و
سازماندهي كنيم تا بتوانيم بيرون از مدرسه و در محيط
اجتماعي نقش جدي تري به آنها بدهيم. به همين دليل، برروي 
تشكل هاي دانش آموزي سرمايه گذاري كرده ايم چون دانش 
آموزان با توجه به شرايط سني، نيازمند به كارگروهي، 
احساس هويت و احساس بروزشايستگي ها و خلاقيت ها هستند. 
از اين رو به جاي اين كه در جهت حذف تشكل هاي مختلف 
دانش آموزي قدم برداريم، تنوع سليقه ها را پذيرفته ايم ; 
البته با حفظ چهارچوب محيط تعليم و تربيت. بسياري از
تشكل ها هم اصرار داشتند كه تنها در قالب يك تشكل بمانند
و به همين دليل هم با تشكيلات سازمان دانش آموزي مخالف 
بودند. 
* يعني تنها تشكل بسيج دانش آموزي بماند؟
* حالا... از جمله بسيج، انجمن اسلامي و جاهاي ديگر. با
توجه به سياست آموزش و پرورش كه تقويت تشكل هاي 
دانش آموزي را اصل قرار داده ايم، دو اقدام عملي هم براي 
آن انجام داده ايم. يكي اين كه در شوراي عالي انقلاب
فرهنگي، آيين نامه تشكل هاي دانش آموزي را با مسئوليت 
وزارت آموزش و پرورش پيشنهاد كرده ايم كه به تصويب رسيده 
است. در نتيجه از زمان تصويب اين آيين نامه كليه 
فعاليت هاي تشكل هاي دانش آموزي در چارچوب شوراي عالي 
تشكل هاي دانش آموزي و مصالح آموزش و پرورش عمل خواهند
كرد. اگر در مقطعي بعضي از اين تشكل ها، فعاليت هايي را
از بيرون مدرسه سازماندهي مي كردند، امروزه اين 
فعاليت ها صورت نمي پذيرد و در محيط مدرسه هر كاري كه 
صورت بگيرد، در چارچوب مصالح آموزش و پرورش خواهد بود. 
* به نظر جنابعالي بهتر نيست ارتباط صحيح و منسجمي ميان 
دو بخش آموزشي و پرورشي وزارت آموزش و پرورش ايجاد شود
تا كارهاي آموزشي و پرورشي به شكل بهتري صورت پذيرد. 
همچنين باتوجه به اين كه قرار است اختيارات بيشتري به 
مديران و اولياي مدارس واگذار شود، بهتر نيست كه تربيت 
درست پرورشي در درجه اول به آنها منتقل شود، مثلا" مدير
مدرسه داراي بينش صحيح اسلامي باشد تا سپس آن را به 
دانش آموزان منتقل كند. آيا در اين دو زمينه ضعف عمده اي 
نداشته ايم؟
* همين طور است. ولي درباره هماهنگي ميان بخش هاي آموزشي 
و پرورشي وزارت آموزش و پرورش بايد گفت بين افراد و حتي 
برنامه هاي آنها كاملا" هماهنگي وجود دارد ولي چون 
ساختار به شكلي است كه برنامه هاي پرورشي فوق برنامه 
وآموزشي متن برنامه محسوب مي شود، قدري ناهماهنگي وجود
دارد. شرط لازم نيز اين است كه نظام تغيير پيدا كند و
هدف ها در كلان به صورت مشابه ديده شود. 
در معاونت پرورشي، رشد نهادي داشته ايم و از پايين به 
بالا آمده ايم. يعني به تدريج قسمت هاي مختلف را در
اختيار گرفته ايم و در نتيجه از يك مجموعه غير رسمي به 
يك معاونت تبديل شده است ; لازم است كه در داخل سيستم 
قرار بگيرد در اين زمينه نيز كارهايي صورت داده ايم. 
يكي لايحه تغيير نظام آموزشي است و همه تلاش ما، در اين 
جهت صرف مي شود كه نظام تغيير كند. ديگر اين كه، طرحي به 
عنوان طرح جامع تربيت در دست اقدام داريم تا بتواند
هدف هاي تربيتي را درون سيستم به اين صورت انجام دهد كه 
معلم نيز به كارهاي پرورشي بپردازد البته نيازمند به 
زمان و تغيير نظام آموزشي است. 
در مورد مسئولان مدرسه، بويژه مدير مدرسه نيز به نظر ما
نقش اصلي تحقق فعاليت هاي پرورشي در مدرسه، به عهده مدير
مدرسه و سپس مربيان پرورشي است. امسال كار آموزش توجيهي 
مربيان پرورشي را در تابستان انجام داده ايم. در حال 
حاضر نيز، همه مربيان بايد يك روزدر هفته آموزش ببينند. 
تغيير نگرش مربيان از طريق اين آموزش ها مي تواند در
رسيدن به هدف، كمك موءثري باشد. همچنين مرحله اول طرح 
آموزش ضمن خدمت مديران، در تابستان امسال اجرا شد و در
طول سال نيزدنبال مي شود. به خاطر اهميت اين موضوع دفتر
خدمات مديريت آموزشي در معاونت نيروي انساني تاسيس شده 
است كه با بحث مدرسه محوري بتوانيم ديدگاههاي خود را به 
مديران منتقل كنيم نتايج تحقيقي كه به تازگي در اين 
معاونت صورت گرفته است، نشان مي دهد كه مانع اصلي در
مسائل تربيتي، مديران مدارس هستند. 
* از اين كه وقت خودتان را در اختيار ما قرار داديد، 
سپاسگزاريم و اميدواريم در آينده موضوعات ديگري را نيز
با هم به بحث و تبادل نظر بگذاريم.]]>
</TEXT>
</DOC>
<DOC>
<DOCID>HAM2-781021-009</DOCID>
<DOCNO>HAM2-781021-009</DOCNO>
<ORIGINALFILE>/1378/781021/elmif.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[مرحله نهايي جشنواره قرآني كودك و
نوجوان برگزار مي شود]]>
</TITLE>
<TEXT>
<![CDATA[گروه علمي فرهنگي: دبير چهارمين جشنواره مسابقات قرآني 
كودك و نوجوان روز دوشنبه گفت: مرحله نهايي اين مسابقات 
در رشته هاي حضوري، 24 دي و اول بهمن ماه امسال در تهران 
برگزار مي شود. 
عليرضا موحدي افزود: اين مرحله از چهارمين جشنواره 
مسابقات قرآني كودك و نوجوان در رشته هاي قرائت، اذان، 
تواشيح، سرود و حفظ قرآن در فرهنگسراهاي انديشه، 
ارسباران، خاوران و بهمن برگزار خواهد شد.]]>
</TEXT>
</DOC>
<DOC>
<DOCID>HAM2-781021-010</DOCID>
<DOCNO>HAM2-781021-010</DOCNO>
<ORIGINALFILE>/1378/781021/elmif.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[يازدهمين جشنواره سراسري مهدهاي كودك 
شهر تهران برگزار مي شود]]>
</TITLE>
<TEXT>
<![CDATA[گروه علمي فرهنگي: يازدهمين جشنواره سراسري مهدهاي كودك 
شهر تهران با هدف جهت دهي اصولي و بالابردن كيفيت آموزشي 
در مهدهاي كودك بهمن ماه امسال برگزار مي شود. 
با تصويب ستاد هماهنگي مهدهاي كودك و موافقت اداره كل 
آموزش و پرورش شهر تهران، هزينه هاي اين جشنواره از محل 
درآمدهاي مردمي مهدهاي كودك تامين خواهد شد. براي مشاركت 
هر مهد كودك نيز به طور متوسط 40 هزار تومان در نظر
گرفته شده است كه مي بايست به شوراي مالي ستاد هماهنگي 
مهدهاي كودك تحويل داده شود. براي شركت كودكان در اين 
جشنواره، تمرينات آماده سازي كودكان از سوي اداره كل 
آموزش و پرورش شهر تهران اجرا مي شود. براين اساس 
تمرينات آمادگي كودكان يكشنبه هر هفته در سالن شهيد گلاب
در خيابان طالقاني، جنب اداره كل آموزش و پرورش شهر
تهران و دوشنبه و پنج شنبه هر هفته در سالن ورزشي همام، 
منطقه 11 واقع در خيابان جمهوري اسلامي بعد از ميدان 
جمهوري اسلامي كوچه شهيد محسني ساعت 30/8 اجرا مي شود.]]>
</TEXT>
</DOC>
<DOC>
<DOCID>HAM2-781021-011</DOCID>
<DOCNO>HAM2-781021-011</DOCNO>
<ORIGINALFILE>/1378/781021/elmif.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نمايشگاه پوشاك ارامنه در اصفهان گشايش 
يافت]]>
</TITLE>
<TEXT>
<IMAGE>/1378/781021/p14-1.jpg</IMAGE>
<![CDATA[
گروه علمي فرهنگي: به مناسبت دوهزارمين سالروز ميلاد
حضرت مسيح(ع)نمايشگاهي از پوشاك سنتي ارامنه از ديروز
در موزه هنرهاي تزئيني اصفهان گشايش يافت. به گزارش روابط
عمومي سازمان ميراث فرهنگي كشور، بازديد از اين نمايشگاه 
كه تا يك ماه ادامه دارد براي عموم آزاد است. در اين 
نمايشگاه كه با همكاري شوراي خليفه گري ارامنه اصفهان و
اداره كل ميراث فرهنگي اين استان برپا شده، 30 قطعه 
پوشاك، دهها قطعه زيورآلات، اشياء تزئيني و تعدادي تابلو، 
شمايل، عكس و اسناد مربوط به اسكان ارامنه از قرن 
يازدهم ه. ق در اصفهان به معرض نمايش گذاشته شده است.]]>
</TEXT>
</DOC>
<DOC>
<DOCID>HAM2-781021-012</DOCID>
<DOCNO>HAM2-781021-012</DOCNO>
<ORIGINALFILE>/1378/781021/eqtes.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[ديروز طي مراسمي در هفته كشاورزي صورت 
گرفت قدرداني از كشاورزان نمونه سال]]>
</TITLE>
<TEXT>
<IMAGE>/1378/781021/p1-1.jpg</IMAGE>
<![CDATA[
دسترنج دهقانان و كشاورزان فداكار اين مرز و بوم كه 
سالانه ميليون ها تن گندم، برنج، شكر، ذرت، پنبه، جو، 
سيبزميني، پياز، نخود، لوبيا و انواع ميوه است راز
كاميابي ايران زمين در برخورد سرافرازانه با دنياي امروز
است. روز گذشته 20 دهقان و كشاورز نمونه كشور به عنوان 
نمايندگان ميليون ها دهقان و كشاورز ايراني معرفي شدند. 
مشخصات كشاورزان نمونه محصولات زراعي سال 78 به اين شرح 
است: سيدحميدرضا فقري از اصفهان و شاپور كشاورز از استان 
فارس توليدكننده گندم آبي كامران پذرزه از استان 
آذربايجان شرقي و ابراهيم قره زاده استان گلستان 
توليدكننده گندم ديم، عباس باقري فراهاني از استان 
مركزي جو آبي، علي شعبان نژاد از مازندران توليدكننده 
برنج گرام مجاهد، از استان فارس ذرت كار دانه اي محمدرضا
محبي از استان فارس پنبه كار علي اصلان فرهادي از
آذربايجان شرقي، پنبه كار، يعقوبعلي صحرايي از همدان 
يونجه كار، حسن صولتي از آذربايجان غربي چقندركار، فرهنگ 
آذري از تهران توليدكننده دانه روغني، عليرضا كرباسچي از
قم توليدكننده دانه روغني، اكبر طالبي قانع از همدان 
سيبزميني كار، عزيز هادوي از آذربايجان شرقي پيازكار، 
غلامحسين حسني فرد از لرستان توليدكننده حبوب آبي، 
جانعلي آتش جامه از كرمانشاه توليدكننده حبوب ديم، 
رضاعلي قانعي از خراسان توليدكننده بذر محصولات زراعي با
توليد 5/1 تن بذر پنبه در هكتار. 
مشخصات باغداران نمونه محصولات باغي در سال 1378 نيز به 
اين شرح است: فرهاد صادقي از اصفهان توليدكننده سيب
درختي، خالد اماني ديزجي از آذربايجان غربي توليدكننده 
انگور، احمد جهانديده از كرمان توليدكننده انار، مقصود
نيكخواه بهرامي از زنجان توليدكننده دانه زيتون، ابراهيم 
ضيايي دهبارز از هرمزگان توليدكننده ليموترش، محمدمهدي 
حيدري هنگامي از هرمزگان با توليد خرماي خشك، عبادالله 
بيات از همدان توليدكننده گردو پوست سبز، اصغر شريفي 
توليدكننده بادام پوست سبز، زمان حسامي توليدكننده فندق، 
حسين مختارآبادي توليدكننده پسته خشك، محمدجواد رشيدي 
توليدكننده پسته خشك، عبدالحميد بهرامي توليدكننده هلو، 
فتحي محمددركشيده توليدكننده موز، حسن قدسي توليدكننده 
انجير ديم، بيژن احمدي نژاد توليدكننده برگ سبز چاي، 
مجتبي خادم حسينيه توليدكننده شاخه گل، علي كريمي جعفري 
توليدكننده قارچ خوراكي وسيداحمد بلندنظر توليدكننده 
نهال زيتون.]]>
</TEXT>
</DOC>
<DOC>
<DOCID>HAM2-781021-013</DOCID>
<DOCNO>HAM2-781021-013</DOCNO>
<ORIGINALFILE>/1378/781021/eqtes.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[وزير كشاورزي: كشاورزان ايراني، به 
مصرف كنندگان يارانه مي پردازند]]>
</TITLE>
<TEXT>
<![CDATA[دولت مصمم است طي برنامه سوم با كاهش هزينه هاي توليد، 
درآمد كشاورزان را افزايش دهد
گروه اقتصادي: دولت تصميم دارد طي برنامه سوم با
علمي كردن مراحل توليد در بخش كشاورزي، هزينه هاي توليد
را در اين بخش كاهش و درآمد كشاورزان را افزايش دهد. 
دكتر عيسي كلانتري وزير كشاورزي ديروز در مراسم هفته 
كشاورزي و اهداي جوايز 91 نفر از كشاورزان نمونه در
تهران افزود، اگر بخش كشاورزي اصلاح نشود، توليد اين بخش 
به دليل ناتواني مالي توليدكنندگان كاهش مي يابد. 
وي افزود: در سطح اقتصاد كلان، دولت نه تنها به بخش 
كشاورزي يارانه اي پرداخت نمي كند، بلكه در مواردي 
كشاورزان به مصرف كنندگان يارانه مي پردازند. 
وزير كشاورزي با تاكيد بر افت بهره گيري از ماشين آلات 
(به ويژه تراكتور)دربخش كشاورزي در چند سال اخير، گفت: 
دولت موظف شده است، در سومين برنامه پنجساله توسعه 
اقتصادي كشور، مشكلات نوين سازي(مكانيزاسيون)كشاورزي 
را حل كند. 
وي همچنين سياست هاي اقتصادي دولت را در زمينه توليد
محصولات كشاورزي تا حدودي نامشخص خواند و افزود: اين امر، 
وضعيت توليدكننده و مصرف كننده را نامشخص كرده است. 
كلانتري تصريح كرد: ميزان رشد سرمايه گذاري در بخش 
كشاورزي در 20 سال گذشته، "منفي "بوده است. با اين وجود
تصميم جدي براي تشويق سرمايه گذاري در اين بخش مشاهده 
نمي شود، به طوري كه منافع توليدكننده و مصرف كننده در
تضاد با يكديگر قرار گرفته است. 
افزايش توليد، آب و خاك، تحقيقات، بازاريابي و استفاده 
از سرمايه گذاري از اولويت هاي بخش كشاورزي است. 
وزير كشاورزي، رشد توليد بخش كشاورزي را در سال زراعي 
جاري نامناسبخواند و پيش بيني كرد، حجم توليدات اين بخش 
در سال جاري كاهش يابد. وي با اشاره به ضرورت رعايت 
معيارهاي حفاظت از محيط زيست و كاهش مصرف كود شيميائي، 
اظهار داشت: تلاش مي شود از مصرف كودهاي ازت و فسفر
كاسته وبيشتر از كودهاي ريزمغذي ها، استفاده شود. 
ريزمغذي ها با استفاده از آب و ماشين آلات فعلي 
توانسته اند توليدات مزارع را تا 30 درصد افزايش دهند. 
وي يكي ديگر از برنامه هاي وزارت كشاورزي را اصلاح نظام 
بهره برداري اعلام كرد كه از طريق توسعه تعاوني ها با
حفظ مالكيت، انجام مي شود. 
با ايجاد و توسعه تعاوني هاي توليد، فن آوري بيشتري از
طريق متخصصان جذب روستاها خواهد شد و فرصت هاي فراواني 
براي اشتغال فراهم خواهد گرديد. 
اكنون 30 هزار مهندس كشاورزي در كشور بيكار هستند كه با
اصلاح ساختار و اجراي اين طرح علاوه بر ايجاد اشتغال، 
صادرات محصولات كشاورزي نيز افزايش خواهد يافت. 
براساس اين گزارش، پس از سخنان وزير كشاورزي در اين 
مراسم به 20 تن از توليدكنندگان و كشاورزان، مروجان، 
كارشناسان و صادركنندگان نمونه لوح تقدير اهدا شد.]]>
</TEXT>
</DOC>
<DOC>
<DOCID>HAM2-781021-014</DOCID>
<DOCNO>HAM2-781021-014</DOCNO>
<ORIGINALFILE>/1378/781021/eqtes.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[هزينه سرمايه گذاري ميدان گازي پارس 
جنوبي 20درصد كاهش يافته است]]>
</TITLE>
<TEXT>
<![CDATA[تهران- خبرگزاري جمهوري اسلامي: هزينه سرمايه گذاري 
توسعه مراحل 2 و 3 ميدان گازي پارس جنوبي تاكنون با 20
درصدكاهش به 6/1 ميليارد دلار رسيده است. 
مهندس اسدالله صالحي فروز مديرعامل شركت نفت و گاز پارس 
جنوبي افزود: قرارداد توسعه ميدان گازي پارس جنوبي در
اواخر مهر 77 با كنسرسيومي متشكل از شركت فرانسوي توتال، 
شركت روسي گسپروم و شركت مالزيايي پتروناس با
هزينه سرمايه گذاري 2 ميليارد دلار، منعقد شد. 
وي ديروز در جمع خبرنگاران گفت: كاهش نرخ اجاره دكل در
دريا به ميزان 40 تا50 درصد نرخ متعارف در خليج فارس، 
ساخت لوله هايي با استاندارد بالا براي انتقال گاز ترش 
در شركت لوله سازي اهواز وكاهش ضايعات 30 ساله ورق، 
احداث و راه اندازي كارخانه پوشش بتني لوله هاي دريايي 
در خرمشهر از طريق شركت مهندسي و ساخت تاسيسات دريايي، 
به دست آوردن قيمت پايه از مناقصه هاي برگزارشده براي 
مراحل يك، دو و سه واستفاده از اين قيمت ها در برآورد
قيمت طرحهاي آينده از دستاوردهاي مهم شركت نفت و گاز
پارس است. 
وي گفت: پيمانكاران ايراني در فعاليت توسعه ميدان گازي 
پارس جنوبي مشاركت خوبي دارند. آنها در اجراي مراحل اول، 
دوم و سوم توسعه ميدان گازي پارس جنوبي 600 ميليون دلار
قرارداد با شركت توتال(پيمانكار اصلي طرح)امضا
كرده اند. 
در قراردادهاي بيع متقابل واگذاري 30 درصد ارزش كل 
قرارداد به پيمانكاران ايراني در بخش هايي كه فعاليت آن 
توسط اين پيمانكاران ميسرباشد، گنجانده شده است. وي گفت: 
دست اندركاران شركت نفت و گاز پارس با بررسي قرارداد
توسعه ميدان گازي پارس جنوبي، نكات مهمي را يافتند كه 
مي توان در عقد قراردادهاي ديگر اين نكات را لحاظ كرد. 
وي گفت: اضافه كردن شركت كالاي نفت لندن به عنوان منبعي 
براي اخذ استعلام نرخ خريد كالاها و تجهيزات، از نكات 
مهم قراردادهاي بيع متقابل است. 
وي تصريح كرد: شركت پتروناس در حال حاضر عمليات اجرايي 
مرحله اول توسعه ميدان گازي پارس جنوبي را به جز حفاري 
12 حلقه چاه در دست اقدام دارد. 
حفاري 12 حلقه چاه تا بالاتر از سنگ مخزن انجام گرفته و
يك حلقه چاه از هر سكو تا عمق نهايي 3745 و 3870 متري در
حال تكميل است. ميزان حفاري انجام شده، تاكنون حدود 33
هزار متر است. چاههاي فاز يك در شش ماهه اول سال آينده 
تكميل مي شود با توسعه هر يك از مراحل اين ميدان يك 
ميليارد فوت مكعب گاز، 40 هزار بشكه مايعات گازي و 200
تن گوگرد در روز قابل برداشت خواهد بود.]]>
</TEXT>
</DOC>
<DOC>
<DOCID>HAM2-781021-015</DOCID>
<DOCNO>HAM2-781021-015</DOCNO>
<ORIGINALFILE>/1378/781021/eqtes.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نرخ تورم امسال حداكثر به 21درصد مي رسد]]>
</TITLE>
<TEXT>
<![CDATA[تهران- خبرگزاري جمهوري اسلامي: معاون اقتصادي بانك 
مركزي جمهوري اسلامي ايران اعلام كرد: شاخص قيمت كالاها
و خدمات مصرفي در مناطق شهري ايران در 9 ماه نخست سال 
جاري نسبت به دوره مشابه سال گذشته 4/20 درصد افزايش 
يافت. 
با توجه به تحولات اجتماعي و اقتصادي در جامعه و با هدف 
به هنگام كردن اطلاعات مربوط به قيمت كالا و خدمات، سال 
پايه شاخص مذكور از 1369 به 1376 تغيير يافت. 
دكتر اكبر كميجاني ديروز در جمع خبرنگاران افزود: 
تجديدنظر در سال پايه شاخص هاي اقتصادي در دنيا بين پنج 
تا 10 سال و در ايران بين 7 تا 8 سال صورت مي گيرد. 
به گفته وي شاخص قيمت كالاها و خدمات مصرفي در مناطق 
شهري كشور در آذرماه امسال نسبت به آذر ماه سال قبل 19
درصد رشد داشت و انتظار مي رود شاخص مذكور در سه ماهه 
پاياني امسال تغيير زيادي نداشته باشد و ميانگين تورم در
ايران در سال جاري حداكثر به 21 درصد برسد. 
تغيير سال پايه براي شاخص هاي توليدكنندگان و بهاي 
عمده فروشي كالاهانيز از بهار سال آينده بر مبناي سال 76
خواهد بود. 
كميجاني گفت: براي تعيين شاخص مذكور(ميزان تورم)بر
مبناي سال 76، بهاي 310 قلم كالا و خدمات(251 قلم كالا و
59 قلم خدمت)در 72 شهر موردبررسي بانك مركزي كه از نظر
جمعيتي 75 درصد جمعيت نقاط شهري را دربردارد، مدنظر قرار
مي گيرد.]]>
</TEXT>
</DOC>
<DOC>
<DOCID>HAM2-781021-016</DOCID>
<DOCNO>HAM2-781021-016</DOCNO>
<ORIGINALFILE>/1378/781021/eqtes.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[بدون اراده سياسي كشاورزي از دور باطل 
رها نخواهد شد]]>
</TITLE>
<TEXT>
<![CDATA[به مناسبت هفته كشاورزي 
محمدصادق جنان صفت 
1- بررسي ها نشان مي دهد براي آن كه بخش كشاورزي توانايي 
رشد فزاينده تقاضا براي مواد غذايي در ايران راپاسخ دهد
بايد از رشدي حدود 5 درصد در سال به طور مستمر و پايدار
برخوردار شود. عملكرد بخش كشاورزي ايران نشان مي دهد رشد
بخش كشاورزي ايران در دوره 1341 تا 1346 معادل 8/2 درصد، 
دوره 1347 تا 1351 معادل 9/3 درصد، دوره 1352 تا 1356
معادل 6/4 درصد، دوره 1368 تا 1372 معادل 9/5 درصد و در
سالهاي 1373 تاكنون نيزكمتر از 5 درصد رشد را تجربه 
كرده است. به همين دليل رشد عرضه مواد غذايي از توليد
داخل همپاي رشد تقاضا نبوده است و در حال حاضر تنها
براي واردات شكر، برنج، گندم، خوراك دام و طيور
ميلياردها دلار هزينه واردات بر كشور تحميل مي شود. 
2- دهقانان و روستاها پس از پيروزي انقلاب اسلامي در
كانون توجه مسئولان تراز نخست قرار گرفتند. در دو دهه 
گذشته بويژه در سالهاي پس از جنگ تحميلي سرمايه گذاري 
مادي هنگفتي براي عمران روستايي، توسعه آموزش و درمان و
بهداشت صورت پذيرفته است. پرداخت يارانه براي كود، سم، 
بذر، خريد محصولات به قيمت تضميني نيز در دو دهه اخير
گامهاي بلند دولت براي حمايت از دهقانان كشور بوده است. 
3- با اين همه، بخش كشاورزي در دو دهه اخيربه معناي 
واقعي توسعه نيافته است. موانع توسعه بخش كشاورزي(بويژه 
زير بخش زراعت)براي كارشناسان، مديران اجرايي، سازمان 
برنامه ريزي و مسئولان ارشد سياسي كشور مثل روز روشن است. 
كوچكي و پراكندگي زمين هاي كشاورزي به مثابه يك تنگناي 
ساختاري، طبيعت برنامه ريزي دولتي براي توسعه اين بخش كه 
نوعي برنامه ريزي از بالا به پايين بوده و فقدان مشاركت 
كافي و لازم دهقانان، پراكنده شدن اختيارات و وظايف 
توليد در داخل بخش و تداخل و ناهماهنگي در توليد و
بازرگاني داخلي و خارجي محصولات كشاورزي كه موجب
ناسازگاري سياستگذاري شده است، حمايت دولت از
مصرف كنندگان شهري با استفاده از اهرم واردات و
قيمت گذاري پايين مواد غذايي و سرانجام بازاريابي 
ناكارآمد كه كار را براي دهقاناني كه در دوران گذار از
مرحله سنتي به مرحله تجاري هستند، دشوار مي كند از
عمده ترين تنگناهاي فراروي توسعه بخش كشاورزي در ايران 
است. 
4- حل مساله تامين مواد غذايي در سطح ملي بويژه عرضه 
ارزان آن براي گروههاي كم درآمد جامعه و افزايش رفاه 
مادي دهقانان و شاغلان بخش كشاورزي به موازات يكديگر
شرايط ويژه اي را براي مسئولان و تصميم گيران اصلي سياسي 
و مقامهاي ارشد برنامه ريزي پديدار كرده است. تجربه دو
دهه برنامه ريزي و اجرا با اين تفكر كه حل توامان دو
مساله ياد شده آن هم در بهترين شرايط، تاكنون دستاورد
چندان مهمي نداشته و تجديد نظر در برنامه ها يك ضرورت 
اجتنابناپذير است. 
علاوه بر اين و با توجه به اين كه توانايي هاي مادي، فني، 
مالي و اقتصادي دولت در سالهاي آتي قطعا" كمتر از گذشته 
خواهد شد، تداوم وضعيت كنوني را تا حد نسبتا" زيادي 
ناممكن كرده است. 
كارشناسان اقتصاد سياسي كشاورزي ايران و ناظران آگاه بر
اين باورند كه دگرگون سازي بنيادين در سازمان توليد
زراعي كشور، سازگار كردن سياستگذاري در توليد و بازرگاني 
محصولات كشاورزي و مواد غذايي، مدارا و تساهل در برخورد
با واقعيت هاي گريزناپذير جهاني براي تنظيم بازرگاني 
خارجي و توليد داخلي كه داشتن نگاه تازه به دنياي امروز
را ضروري مي كند براي توسعه كشاورزي و رفاه مادي دهقانان 
در ميان مدت بايد در دستور كار مسئولان تراز نخست حكومت 
قرار گيرد. اراده واحد سياسي و توانايي برخورد با برخي 
واقعيت هاي شايد تلخ راه حل قطعي است. بدون جمع شدن 
اراده واحد سياسي دور باطل ادامه خواهد داشت.]]>
</TEXT>
</DOC>
<DOC>
<DOCID>HAM2-781021-017</DOCID>
<DOCNO>HAM2-781021-017</DOCNO>
<ORIGINALFILE>/1378/781021/eqtes.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تغييرات عمده قيمت سهام]]>
</TITLE>
<TEXT>
<![CDATA[(دوشنبه 20 دي)
تغييرقيمت 
آخرين قيمت 
تعدادسهام معامله شده 
نام شركت 
23
1713
13174
تامين ماسه ريخته گري 
66- 
12330
313
شيشه قزوين 
150- 
7650
5969
چيني ايران 
44
5500
13562
سيمان تهران 
50- 
5650
1569
سيمان كرمان 
3894- 
6000
1100
ايرانيت 
200- 
1250
91575
فارسيت اهواز
89
7761
9886
روغن نباتي پارس 
10
4100
12548
مارگارين 
34- 
6197
2522
صنعتي بهشهر
5
14161
2614
قندنيشابور
313
2600
1833
قندشيرين خراسان 
115
2230
1200
قندثابت خراسان 
100- 
2600
1449
قندمرودشت 
20- 
3280
2979
قندتربت جام 
187
5000
3500
قنداصفهان 
50
6600
830
كارخانجات قندقزوين 
27- 
12598
1721
پارس مينو
41- 
11459
12667
ساسان 
85- 
4900
623
فيبرايران 
152
4702
27692
كربن ايران 
300
25000
732
نفت بهران 
121
9721
3005
پتروشيمي فارابي 
390- 
7500
600
صنايع شيميايي ايران 
54- 
2796
24481
پتروشيمي خارك 
98
3598
222966
پتروشيمي اراك 
21
8971
1476
دارويي رازك 
93
4243
10517
داروپخش 
139
6250
4045
داروسازي كوثر
341
23270
4533
پارس دارو
7- 
6090
45619
كف 
2- 
4448
309094
پارسيلون 
64
4315
15056
ايران تاير
229
4825
1000
لاستيك كرمان 
17- 
3452
17700
كارخانجات توليدي تهران 
95- 
8148
1045
نوردقطعات فولادي 
11- 
9489
9495
آلومينيم پارس 
263- 
5006
1123
توليدي ابزارمهدي 
350- 
1400
33
پارس متال 
10- 
4700
1895
صنعتي آما
20- 
2904
5417
بسته بندي ايران 
220
5730
15607
قوه پارس 
30- 
3420
13414
كارخانجات صنعتي پيام 
20- 
3780
82017
ايران خودرو
151
5751
6897
ايران خودروديزل 
50
26650
501058
سايپا
70
5950
8005
لنت ترمزايران 
875
18375
39950
كاربراتورايران 
20
1261
4500
سرمايه گذاري غدير
23- 
3797
107595
توسعه صنايع بهشهر
18
1078
41833
سرمايه گذاري ساختمان ايران 
03/6
63/2006
- 
شاخص كل قيمت سهام 
قيمت طلا و ارز
گروه اقتصادي: قيمت فروش سكه بهارآزادي و طلا ديروز در
بازار تهران به اين شرح بود: 
يك بهار آزادي: 62 هزار و 500 تومان، نيم بهار آزادي: 37
هزار و 500 تومان، ربع بهار آزادي 21 هزار تومان. يك 
گرم طلاي 18 عيار 6 هزار و 150 تومان. 
هر دلار آمريكا ديروز در بازار تهران كمتر از 864 تومان 
عرضه مي شد و واريزنامه صادراتي با يك ريال كاهش به ازاي 
هر دلار 5140 ريال دادوستد شد. 
اخبار كوتاه اقتصادي 
* سفير جمهوري آذربايجان با ابراز نارضايتي از سطح اندك 
مبادلات تجاري و اقتصادي اين جمهوري با ايران گفت: روند
گسترش روابط دو كشور آغاز شده است و تا پايان سال جاري 
ميلادي حجم مبادلات بازرگاني ميان دو كشور از مرز 500
ميليون دلار مي گذرد. وي گفت: جمهوري آذربايجان به دليل 
بالابودن كيفيت خدمات فني و مهندسي ايران و كالاهاي 
ايراني و پايين بودن قيمت آنها، همكاري اقتصادي و تجاري 
با ايران را در اولويت قرار داده است. 
حسن اف با اشاره به انجام اصلاحات اقتصادي در جمهوري 
آذربايجان، وجود امنيت و تصويب قانون حمايت از
سرمايه گذاري خارجي، زمينه فعاليت براي شركت هاي ايراني 
در اين جمهوري را مساعد خواند. 
* نشريه ميدل ايست اكونوميك سروي(ميس)ديروز، نوشت: 
تشكيل شوراي عالي امور نفت و معدني در عربستان سعودي هر
گونه نقش شركت هاي خارجي را در بخش حفاري و توليد نفت 
بعيد ساخته است. 
فرمان تاسيس شوراي جديد در اين كشور امكان 
سرمايه گذاري هاي شركت هاي نفتي بين المللي در زمينه هاي 
توليد و حفاري در بخش گاز و نفت عربستان سعودي را
قاطعانه منتفي مي سازد.]]>
</TEXT>
</DOC>
<DOC>
<DOCID>HAM2-781021-018</DOCID>
<DOCNO>HAM2-781021-018</DOCNO>
<ORIGINALFILE>/1378/781021/goftg.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[سخنگوي شوراي اسلامي شهر تهران: مجلس با
نگرش كلان به ضرورت مقابله با آلودگي هوا
بپردازد]]>
</TITLE>
<TEXT>
<IMAGE>/1378/781021/p8-1.jpg</IMAGE>
<![CDATA[
* داستان سازمان فرهنگي هنري و رئيس سابق آن كه مي خواهد
همچنان رئيس بماند! از شاهكارهاي زمانه ماست ; چرا كه هم 
تراژدي است و هم كمدي 
* دعوت شوراي شهر از فرمانده ناجا به مناسبت واقعه كوي 
دانشگاه برحسب وظيفه قانوني خود در عرصه مسائل و مشكلات 
اجتماعي بوده است 
* فرمانده ناجا بايد از تخلفات افراد تحت امر خود در
واقعه كوي دانشگاه نگران و ناراحت و عصباني شود نه از
تخلفات توهمي اعضاي شورا! 
* شكايت فرمانده ناجا ازشوراي شهر تهران آنقدر عجولانه 
بوده كه حتي مشكل قانوني آن طبق اظهارات مكتوب هيات حل 
اختلاف رعايت نشده است 
* مسئولين نبايد نهادهاي تحت سياست خود را ملك شخصي خود
تلقي كنند
* امروزه در كشورهايي كه مديريت شهري موفقي دارند، كليه 
اموري كه با زندگي شهروندان در ارتباط است به شورا و قوه 
مجريه آن، و شهرداري واگذار شده و از بار مسئوليت دولتها
كاسته و مشاركت مردم تقويت شده است 
گروه شهري: صديقه وسمقي - عضو و سخنگوي شوراي اسلامي شهر
تهران- طي مصاحبه اي به بيان عملكرد، مواضع و ديدگاههاي 
اين نهاد مردمي پرداخت و در عين حال بر قانونمند عمل 
كردن شوراي شهر درخصوص اساسنامه سازمان فرهنگي و هنري 
شهرداري تهران و انتخاب مديرعامل جديد آن در چارچوب شرح 
وظايف، حدود و ثغور قوانين تاكيد كرد مشروح مصاحبه با
وي در پي مي آيد: 
درباره شكايت آقاي لطفيان(فرمانده ناجا)از شورا و
تقاضاي انحلال شورا از سوي وي توضيح دهيد. 
به دنبال روي دادن فاجعه كوي دانشگاه اعضاي شورا
برحسب وظيفه قانوني خود در عرصه مسائل و مشكلات اجتماعي 
در كوي حضور يافتند و پس از مشاهده عمق فاجعه و جنايت 
رخ داده بيانيه اي در دفاع از حقوق دانشجويان مظلوم 
صادر كردند و جنايت مذكور را محكوم نمودند. همچنين با
تصويب شورا كميته تحقيق درباره فاجعه كوي دانشگاه 
تشكيل شد. به دنبال تشكيل كميته تحقيق، اين كميته از
فرماندهي ناجا و فرمانده وقت نيروي انتظامي تهران جهت 
ارائه توضيحات به شورا دعوت كرد كه فرمانده نيروي 
انتظامي اين دعوت را طي نامه اي تند و پرخاشگرانه كه در
مطبوعات به چاپ رسيد رد كرد، ايشان به اين مقدار بسنده 
نكرده، از شوراي شهر به دليل حضور اعضاي شورا دركوي 
دانشگاه و صدور بيانيه به اتهام "تخلف از وظايف و
اقدامات غيرقانوني بر عليه مصالح ملي و عمومي "به دادگاه 
و نيز استانداري شكايت كرده، تقاضاي انحلال شورا را
نموده است. 
البته تحليل اين حركت و اقدام فرمانده ناجا كه مشخص است 
از روي عصبانيت و خشم صورت گرفته مفصل است و مي توان 
نكات قابل تاملي را از آن دريافت. 
فرمانده ناجا اگر حمله نيروي انتظامي به كوي دانشگاه و
فرزندان اين ملت را محكوم و تقبيح مي كرد به جاي شكايت 
فوري عليه شورا بر مجازات افراد متخلف نيروي انتظامي و
احقاق حقوق دانشجويان مظلوم پافشاري و تاكيد مي كرد. 
به علاوه ما نمي دانيم حضور اعضاي شورا در كوي دانشگاه و
ساير اقدامات قانوني شورا چه ارتباطي به فرماندهي ناجا
دارد. 
ايشان بايد از تخلفات افراد تحت امر خود نگران و ناراحت 
و عصباني شود نه از تخلفات توهمي اعضاي شورا! شكايت 
ايشان آنقدر عجولانه بوده كه حتي مشكل قانوني آن طبق 
اظهارات مكتوب هيات حل اختلاف رعايت نشده است. بسيار
موجب تاسف است كه از ديدگاه ايشان اقدامات قانوني شورا
در جهت دفاع از حقوق دانشجويان كه شهروندان عزيز ما
هستند اقدام برعليه مصالح ملي و عمومي است، اما اقدام 
نيروهاي تحت امر ايشان و آفريدن آن فاجعه كه امنيت كشور
را به خطر انداخت و به حيثيت و وجهه بين المللي ايران 
لطمات بسيار وارد كرد، اقدام عليه مصالح ملي و عمومي 
تلقي نمي شود! اينگونه ذهنيت و تفكر براي ما قابل تامل و
در صورتي كه صاحب اين تفكر و ذهنيت در جايگاه فرماندهي 
نيروي انتظامي باشد كه بايد حافظ امنيت و جان و مال و
حيثيت شهروندان باشد قابل انتقاد شديد و موجب نگراني است. 
مسلما" اگر درك صحيحي نسبت به مسائل و تحولات اجتماعي و
انتظارات مردم و جايگاه شورا و نمايندگان مردم در شورا و
وظايف قانوني نهادها و مسايلي از اين دست وجود داشت 
فاجعه كوي دانشگاه و فجايعي مانند آن رخ نمي داد. 
ما از وزارت كشور نيز انتظار داريم كه از جايگاه شورا
بهتر از اين در برابر مخالفان و تقاضاهاي غيرمنطقي و
تاثير قانوني آنان دفاع كند. 
ما از اينكه تقاضاي انحلال شورا مطرح شده نگران نيستيم، 
چراكه غيرقانوني و غيرمنطقي بودن اين تقاضا محرز است. 
اما جاي نگراني آنجاست كه فرماندهي نيروي انتظامي وقتي 
با اين شتاب و خشم نسبت به شورا اقدام مي كند كه حتي طي 
مراحل قانوني و شكل قانوني و... آن را از ياد مي برد، 
مبادا در اموري كه امنيت كشور، شهر و شهروندان در آن 
ملحوظ است چنين عجولانه و خشمگين اقدام شود. 
شورا و شهرداري براي مبارزه با آلودگي هوا چه اقداماتي 
خواهندكرد در حالي كه رسيد نامه لايحه واگذاري راهنمايي 
و رانندگي به شهرداري در مجلس به تاخير افتاد؟
ما انتظار داشتيم با توجه به مشكل آلودگي هوا و ضرورت 
كنترل هرچه سريعتر آن و حفظ سلامتي شهروندان مجلس اين 
لايحه را بررسي مي كرد. مجلس بايد با ديد كلان به 
اينگونه مسائل بنگرد. هدف بايد ايجاد هماهنگي در مديريت 
شهري و رفع موانع براي انجام خدمات بهتر باشد. مسئولين 
نبايد نهادهاي تحت سياست خود را ملك شخصي خود تلقي كنند. 
امروزه در كشورهايي كه مديريت شهري موفقي دارند، كليه 
اموري كه بازندگي شهروندان در ارتباط است به شورا و قوه 
مجريه آن و شهرداري واگذار شده و از بار مسئوليت دولتها
كاسته و مشاركت مردم تقويت شده است. اما در كشور ما
متاسفانه در همه اين امور ملاحظات سياسي موهومي وجود
دارد. حدود هفتاد درصد آلودگي هواي تهران ناشي از تردد
وسايل نقليه است كه ابزار كنترل آن، راهنمايي و رانندگي 
است. اگر شهرداري بخواهد معاينه فني خودروها را انجام 
دهد، ابزار اجرايي مي خواهد، متوقف كردن ماشين هاي دودزا
ابزار مي خواهد، واگذاري راهنمايي و رانندگي به شهرداري 
يك ضرورت در مديريت شهري است كه نبايد به آن كوتاه مدت و
مقطعي نظر كرد و نبايد فقط موقعيت شهر تهران را در نظر
گرفت. تحقق اين امر به هماهنگي مسئوليت ها و تسهيل كار
كمك مي كند كه اميدواريم مورد توجه قرار گيرد. 
اين نكته را نيز بايد اضافه كنم كه مبارزه با آلودگي 
هواي تهران امري است كه بايد در دستور كار همه نهادها و
سازمانهاي ذي ربط قرارگيرد و دولت نيز به آن توجه خاصي 
دارد و مطالعات و تحقيقات مربوط به آن از قبل در شهرداري 
انجام شده است و طرح قابل اجرا آماده شده است كه بايد با
هماهنگي همه سازمانها و نهادهاي ذي ربط انجام گيرد. 
سرنوشت سازمان فرهنگي - هنري شهرداري به كجا انجاميد؟
داستان سازمان فرهنگي - هنري و رئيس سابق آن كه 
مي خواهد همچنان رئيس بماند! از شاهكارهاي زمانه ماست. 
چرا كه هم تراژدي است و هم كمدي. 
افراد يك قبيله در جنگلهاي آمازون نيز وقتي كه براي مدت 
معيني كسي را به عنوان رئيس انتخاب مي كنند، هنگامي كه 
مدت رياست تمام شد، رئيس قبيله بدون ادعا كنار مي رود. 
اما در اينجا، در جامعه شهري ومتمدن هنوز كساني هستند كه 
تابع اين مقررات بديهي نيستند. مدت رياست رئيس سابق 
سازمان فرهنگي و هنري خرداد ماه سال جاري تمام شده است. 
حالا تقصير ما چيست كه اين آقا دوست دارد هميشه رئيس 
بماند؟ شما فكر كنيد اگر همه روسا اينگونه باشند و وقتي 
مدت رياستشان تمام شد براي ماندن به شرع و دامن اين و آن 
و لشكركشي و شكايت به دادگاه و ديوان عدالت اداري و... 
متوسل شوند چه وضعي پيش خواهد آمد! ما از قوه قضائيه نيز
انتقاد داريم كه به جاي برخورد قانوني با قانون شكني هاي 
اين افراد و رد شكايت كسي كه شكايتش مسموع و وارد نيست، 
با آنان با مماشات رفتار مي كند و اين مماشات موجب
جري شدن اينگونه افراد و در نتيجه هرج و مرج و بي نظمي 
مي شود. 
اين سازمان وابسته به شهرداري است و شوراقانونا" حق دارد
كه درباره آن تصميم بگيرد. از قوه قضائيه انتظار مي رود
كه موجبات نظم و زمينه هاي انجام وظايف قانوني را فراهم 
آورد. 
شورا به وظايف قانوني خود عمل كرده و خواهد كرد و در اين 
راه از موانع و مشكلات بيمي ندارد و از سنگهاي راه به 
فضل الهي عبور خواهد كرد. 
تحليل شما از عملكرد شورا در طول اين مدت چيست؟
كار شورا در اين مرحله كه نخستين دوره و مرحله تاسيس 
است بويژه با وجود نابسامانيهاي فراوان و عدم وجود زمينه 
كافي در جامعه براي انجام وظايف قانوني كه به برخي از
آنها در اين مصاحبه نيز اشاره شد، كار مشكلي است. اما
اعضاي شورا بطور مصمم مي كوشند تا به شهروندان عزيز خدمت 
كنند. ما هنوز يك كانال ارتباطي با شهروندان نداريم تا
آنان را از كارهايي كه انجام مي گيرد آگاه كنيم. مطبوعات 
نيز معمولا به مسائل جنجالي و بويژه سياسي علاقه دارند. 
به همين جهت گزارش كارهاي شورا را چاپ نمي كنند و فقط
گاهي كه از موضعي كمي رنگ و بوي سياسي هم دارد، به آن 
مي پردازند و اين باعث شده كه برخي فكر كنند شورا فقط به 
مسائل سياسي توجه دارد در حاليكه چنين نيست. تمام وقت 
اعضاي شورا صرف انجام امور مردم و تاسيس شورايي موفق 
مي شود. ما اميدواريم كه بتوانيم اين كانال ارتباطي و
اطلاع رساني را هرچه زودتر ايجاد كنيم تا بتوانيم 
شهروندان را در جريان امور شورا قرار دهيم. 
چرا از روزنامه همشهري استفاده نمي كنيد؟ در حاليكه 
اين روزنامه با سرمايه شهرداري منتشر مي شود؟
ما براي انجام اين كار تلاش كرده ايم. در اين راه نيز
موانعي وجود دارد كه اميدواريم هرچه زودتر رفع شود. 
چرا شما از امكاناتي مانند شبكه تهران يا راديو پيام و
مانند آن استفاده نمي كنيد؟
متاسفانه صدا و سيما همكاري لازم را با شورا ندارد. 
ما علاقمنديم كه از طريق راديو و تلويزيون با شهروندان 
در ارتباط باشيم و بارها نيز تمايل خود را اعلام 
كرده ايم. اما هنوز به اين خواسته كه حق ما و شهروندان 
است پاسخ داده نشده است. 
در اينجا لازم مي دانم به اين نكته اشاره كنم كه مخالفان 
اصل شورا و مردم سالاري، از تلاش براي تضعيف شورا دريغ 
نمي كنند و گاهي نيز در مطبوعات وابسته به آنان اخبار
دروغ درباره شورا و اعضاي شورا منتشر مي شود و هدف زشت 
آنان مشوه كردن چهره شوراست. آنان هيچ نهادي را متعلق به 
خود نمي دانند مگر اينكه مانند آنان بيانديشد و عمل كند. 
حتي اكثريت مردم را نيز كه مانند آنان فكر نمي كنند، 
همسو با دشمنان و بيگانگان مي خوانند. اين كج انديشي ها
موجب تاسف و تاثر است. اما شهروندان عزيز بدانند كه شورا
به تعهد خود وفادار است ودر دفاع از حقوق شهروندان و
انجام وظايف خود استوار.]]>
</TEXT>
</DOC>
<DOC>
<DOCID>HAM2-781021-019</DOCID>
<DOCNO>HAM2-781021-019</DOCNO>
<ORIGINALFILE>/1378/781021/gozar.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[رويكرد جهانگرايانه در فرهنگ ايراني]]>
</TITLE>
<TEXT>
<IMAGE>/1378/781021/p5-2.jpg</IMAGE>
<![CDATA[
در گفت وگو با محسن ثلاثي ; مترجم ونويسنده 
]]>
<IMAGE>/1378/781021/p5-1.jpg</IMAGE>
<![CDATA[
ايرانيان به نظر من حتي برخلاف بسياري از مليتهاي 
اروپايي، قوم مدار نيستند. قوم مداري به معناي علاقه به 
فرهنگ خودي و دفع و طرد فرهنگهاي بيگانه است و اين روحيه، 
در بستري رشد مي كند كه قبيله گرايي، تعلق شديد به آداب
و رسوم و فرهنگ محلي و استقرار دائمي در يك منطقه خاص 
جغرافيايي وجود داشته باشد. اين روندها برخلاف روندهاي 
فرهنگ ايراني بوده است. 
جستارگشايي: فرهنگ مفهومي است پيچيده و نمي توان با
ارائه يك تعريف از آن، جنبه هاي گونه گون آن را باز
شناخت، در يك ديدگاه كه متعلق به انسان شناسي فرهنگي است، 
فرهنگ مجموعه دستاوردهاي مادي و معنوي يك قوم يا ملت 
بوده كه در حفظ پايداري و قوام روابط اجتماعي ميان قومي 
ياري مي رساند. با اين ديدگاه، هنگامي كه به سراغ فرهنگ 
ويژه اي چون ايران مي رويم، چه ويژگيها، موءلفه ها و
خصيصه هايي را مي توان براي آن برشمرد كه در راستاي 
سده هاي پرفراز و نشيب به الگوهاي رفتاري فرهنگي خاصي 
انجاميده است؟ عوامل و خاستگاه اين موءلفه هاي فرهنگي 
چيستند و چه ماهيتي دارند؟ و چگونه مي توان عوامل مثبت 
پويا وبازدارنده رشد فرهنگي ايران را از هم بازشناخت؟
در اين باره گفت وگويي داشتيم با محسن ثلاثي مترجم و
انديشمند معاصر. با هم مي خوانيم. 
گفت وگو از: محمدرضا ارشاد
* آقاي ثلاثي، هنگامي كه از فرهنگ ايراني اسلامي سخن 
مي رود، نگرشها و شيوه هاي بررسي در آن هم مطرح مي شود، 
به عنوان نخستين پرسش بفرماييد كه در انسان شناسي فرهنگي، 
چه تعريفي از فرهنگ ارائه مي شود و چگونه مي توان با
اين نگرش به پژوهش در فرهنگ ايراني دست يازيد؟
* انسان شناسي فرهنگي، انسان را به عنوان محصول و سازنده 
فرهنگ در نظر مي گيرد. فرهنگ تعاريف متعددي دارد و تعريف 
ساده آن اين است كه - من مي پسندم - فرهنگ مجموعه عناصر
اجتماعي است كه اعضاي يك اجتماع فرهنگي براي تطبيق با
محيط زيست و تنظيم روابط اجتماعي خودشان به طور
ناخودآگاه و خودآگاه ساخته و پرداخته مي كنند. در فرهنگ 
هم جنبه فرهنگ پذيري يا تاثيرپذيري از الگوهاي موجود
فرهنگي مطرح بوده و هم تاثيرگذاري از سوي انسانهاي فرهنگ 
ساز. انسان و فرهنگ در يك رابطه متقابل تاثير و تاثر به 
سر مي برند و اصولا" فرهنگ هم جنبه ايستا دارد و هم پويا. 
در جنبه ايستا هر انساني درچارچوب ساختارهاي از پيش 
تعيين شده كه محصول نسلهاي گذشته است، تربيت مي شود و به 
رشد فكري مي رسد. افراد مبدع و مبتكر سعي مي كنند تا
اندازه اي از آن قالبها و الگوهاي رايج بيرون بيايند و
با توجه به شرايط جديد و متغير، طرحها و ابتكارهاي 
تازه اي را تدارك ببينند كه جامعه و اجتماع فرهنگي را در
شرايط متغير بادوام تر مي كنند يا امكان سازگاري با
شرايط متغير و نو را از طريق ابتكارهاي نو و از طريق كشف 
عناصر فرهنگي متناسب با آن، فراهم مي كنند و تداوم حيات 
فرهنگي را تضمين مي كنند ما با همين تعريف از فرهنگ، 
مي پردازيم به بحث الگوهاي رفتاري ايرانيان كه در طول 
تاريخ و حتي در زمان كنوني كه بقايايي ازالگوهاي رفتاري 
تاريخي ايران كه سنت چند هزار ساله دارد، در رفتار
روزمره ايرانيان حتي در كوچه و بازار به چشم مي خورد. 
* مي توانيد طرحي نسبتا" فراگير ازرفتارهاي فرهنگي 
ايرانيان بر بنيان آن تعريفي كه از فرهنگ داديد، در طول 
تاريخ ترسيم بفرماييد؟
* اين رفتار، محصول يك رشته فعل و انفعالات تاريخي است و
نمي تواند در زمان حال شكل گرفته باشد. ما ناچار به 
تجزيه و تحليل حوادث تاريخي كه بر ايران گذشته هستيم. 
مهمترين مشاهداتي كه من داشتم در رفتار روزمره ايرانيان، 
اين است ايرانيها انزوا طلب ونيز بيگانه گريز نيستنديعني 
هراس از بيگانه و ميل به بستن درهاي اجتماع به روي افراد
خارج از اجتماع فرهنگي ايران در ايران ديده نمي شود. ما
هميشه و همچنين در زمان حال از ديدن افراد بيگانه به ذوق 
مي آييم و اولين واكنش ما، استقبال مثبت از آنهاست و به 
جاي اينكه دفع كنيم، مي خواهيم كه با آنها تماس بيشتري 
برقرار كنيم و به راحتي آنها را در محافل خصوصي راه 
مي دهيم و بسياري از خبرنگاران بيگانه و خارجيان اين نوع 
روحيه بيگانه دوستي را نزد ايرانيان ديده اند. از طرف 
ديگر ما شايد تنها ملتي باشيم كه اسمهاي مهاجمان بيرحم 
ايران را برروي فرزندانمان مي گذاريم، نظير: چنگيز، 
تيمور، اسكندر و اين نشانگر اين است كه آدمهايي كه در
سطح جهاني تاثيرگذار بوده اند، براي ايرانياني كه گرايش 
جهانگرايي دارند، ارزش و احترام داشته اند و شايد در
ميان تمام ملتهاي شرق هيچ ملتي مثل ملت ايران - چه در سطح 
شهر و چه روستا- و حتي در ميان عشاير، لباس بومي خودش را
يكسره رها نكرده است. ما تقريبا" هيچ اثري از لباسهاي 
بومي وپوشاك سنتي را در پوشش فعلي كنوني نمي بينيم و نه 
تنها لباسهاي رو بلكه لباسهاي زير را نيز فرنگي كرده ايم. 
در صورتي كه در ميان تمام ملل شرق يا لباسهاي سنتي را
به همان شكل حفظ كرده و يا به شكل نماد ملي يك چيز را
نگه داشته مثل هنديها. اين نشانگر اين است كه ما چه از
نظر مادي و چه معنوي آمادگي براي پذيرش وسايل مادي و
مايه هاي معنوي از كشورهاي ديگر را داريم. از طرف ديگر
حتي انقلاب اسلامي هم، يك انقلاب محدود، منطقه اي، بومي 
و محله اي نبوده است، بلكه سراسر مسلمانان جهان را مخاطب
خودش قرار مي دهد. به هر صورت ايرانيان هماره خود را در
معرض توجه جهانيان مي دانستند ضمن آن كه به جهانيان نيز
توجه داشتند. 
* ولي آقاي ثلاثي، من فكر مي كنم آن روحيه جهانگرايي در
ژرف ساخت فرهنگي و ناخودآگاهي قومي ما هنوز ماندگار بوده 
و از مثالهايي كه خودتان آورديد، اين به خوبي آشكار است. 
به هر صورت دليل مدعا اين است پس از گذشت سده ها، امروزه 
رئيس جمهوري ايران - نماينده اين فرهنگ - منادي طرح 
گفت وگوي فرهنگهاست، آيا اين به نظر شما، حاكي از همان 
روحيه نيست؟
* البته همانگونه كه خودتان به خوبي اشاره كرديد، آن 
عناصري كه در گذشته فرهنگي ما شكل گرفته، هنوز در اذهان 
ايرانيان با وجود از دست رفتن زمينه هاي قبلي ادامه دارد. 
از ميان تمام رهبران سياسي و فرهنگي جهان، تنهارئيس 
جمهوري انديشمند ايراني، نظريه گفت وگوي تمدنها را كه يك 
نظريه موءيد استقبال از تبادل فرهنگي در سطح جهان است، 
مطرح كرده است. اين مشاهدات به هر رو باعث شده كه ما به 
اين نتيجه برسيم كه ايرانيان در نقطه مقابل برخي از ملل 
مانند ژاپني ها، فرهنگ برونگرا و جهان مدارانه دارند، در
حاليكه ژاپني ها، بسيار درونگرا و معطوف به آب و خاك 
خودشان هستند. 
* بربنيان ديدگاه فيلسوف فرهنگي چون ارنست كاسيرر، تاريخ 
هر قوم و ملت، بر پايه تصور و انگاره اي كه از خود و
جهان پيرامون دارد شكل مي گيرد و از اين جهت اسطوره به 
عنوان نخستين شكل دهنده اين انگاره، آغازگاه هر فرهنگ 
است. براين پايه، خاستگاههاي فرهنگي و تاريخي اين روحيه 
جهانگرايي در نزد قوم ايراني چيستند؟
* فرهنگ برونگرا و جهانگرا مستلزم تكثر فرهنگي است. يك 
فرهنگ در صورتي جهانگرا مي شود كه دروازه هاي خويش را به 
روي فرهنگهاي ديگر باز نگه دارد و اين تصور را نداشته 
باشد كه فرهنگ خودش اساس و محور است و فرهنگهاي ديگر را
با معيارهاي فرهنگي خودش بسنجد. ايرانيان به نظر من حتي 
برخلاف بسياري از مليتهاي اروپايي، قوم مدار نيستند. 
قوم مداري به معناي علاقه به فرهنگ خودي و دفع و طرد
فرهنگهاي بيگانه است و اين روحيه، در بستري رشد مي كند
كه قبيله گرايي، تعلق شديد به آداب و رسوم و فرهنگ محلي 
و استقرار دائمي در يك منطقه خاص جغرافيايي وجود داشته 
باشد. اين روندها برخلاف روندهاي فرهنگ ايراني بوده است. 
فرهنگ ايراني از ديرباز، - دستكم از زمان هخامنشيان - از
حدود و ثغور محلي و منطقه اي بيرون آمده و وارد يك عرصه 
جهاني شده است حتي مي توان گفت كه ايرانيان به يك معنا
آغازگر تاريخ جهاني بوده اند. هگل هم در فلسفه تاريخ خود
به اين مساله اشاره دارد. به دلايل مختلف اقليمي، فشار
اقوام همسايه و موقعيت ارتباطي و استراتژيكي، ما از زمان 
هخامنشيان تا ميانه دوره قاجاريه اين صحنه جهاني را ترك 
نگفته ايم و پيوسته در اين صحنه حضور داشته ايم. 
بزرگترين امپراتوريهاي جهان، هخامنشيان، سلوكيان، اعراب
و سپس سلجوقيان و مغول... همه و همه مسير اصلي شان و
منطقه كانوني شان خاك ايران بوده است و ايرانيان نخبه يا
اهل فرهنگ و سواد پيوسته در خدمت مديريت اين امپراتوريها
بوده اند. امپراتوري ذاتا" يك پهنه جهاني دارد و كساني 
كه كارگزاربلندپايه اين امپراتوري هستند، به ناچار بايد
افق ديدشان وسيع تر از شهر و قبيله باشد. 
اين امپراتوريها در مسير راههاي ارتباطي ايران قرار
داشتند. ايران برخلاف امپراتوري روم، كانون مشخصي به 
عنوان متروپل نداشته. همه امپراتوريهاي حاكم بر ايران،
بسيار سيال و متحرك بودند و حتي مركز سياسي و اداري آنها
كه به دنبال امپراتور و رهبر در حركت بوده، پويا بوده 
است. اردوهاي اسكندر، چنگيز و كوروش شهرهاي سيار چند صد
هزار نفري بوده است. قرار گرفتن منطقه مركزي ايران بر سر
راههاي بزرگ تجاري و ارتباطي جهان مانند جاده شاهي در
زمان هخامنشيان، جاده ابريشم از اشكانيان به بعد و جاده 
بزرگ خراسان و در واقع از طريق اين راهها، تبادلهاي 
تجاري، فرهنگي بزرگي انجام مي شده است. 
ايران، كانون اين راههاي تجاري بوده و حلقه واسط تبادلات 
فرهنگي شرق و غرب بوده است. 
* در اين كانون تبادلات ميان فرهنگي، چه فرهنگهايي 
تاثيري گسترده و ژرف تر بر فرهنگ ايراني داشته است؟
* ايرانيان نخستين بار با فرهنگ شكوفاي بين النهرين در
زمان مادها و در سطح گسترده در زمان هخامنشيان آشنا شدند. 
بين النهرين يا عراق كنوني از ديرباز مركز اختلاط اقوام 
گوناگون بوده و بيش از هزار سال شهرهاي تيسفون و مداين 
(در زمان اشكانيان و ساسانيان)دل ايرانشهر يا پايتخت 
ايران بوده و نخستين بار شكوفايي و بالندگي فرهنگ ايراني 
با تغذيه از فرهنگ بين النهرين امكان پذير شد. البته پيش 
از اسكندر هم در زمان هخامنشيان، اگر چه به شكل جنگ و
تخاصم، فرهنگ يوناني و ايراني مرتبط بوده اند ولي 
نمي توان گفت كه فقط جنبه نظامي داشته بلكه ارتباط
فرهنگي هم ايجادشده بود، اما در دوره اسكندر، ايرانيان 
تا اندازه اي ناچار به آشنايي با فرهنگ يوناني شدند. 
همچنانكه مي دانيد در دوره اول اشكانيان فرهنگ يوناني 
بسيار رواج داشت و زبان يوناني زبان رسمي اشكانيان بوده 
و بسياري از پادشاهان اشكاني به زبان يوناني تسلط
داشته اند. پس از حمله اعراب و اسلام به ايران، ايرانيان 
در تلفيق و تركيب فرهنگهاي تحت تسلط اسلام نقش بسيار
موءثري داشتند و نخستين بار از طريق يك زبان جهاني ; يعني 
عربي، كه البته خودشان در غنا، گسترش و جهاني شدن آن 
كوشيدند، به توسعه فرهنگي پرداختند. 
ادامه دارد]]>
</TEXT>
</DOC>
<DOC>
<DOCID>HAM2-781021-020</DOCID>
<DOCNO>HAM2-781021-020</DOCNO>
<ORIGINALFILE>/1378/781021/havad.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[ساختمان سه طبقه در بازار تهران فرو
ريخت]]>
</TITLE>
<TEXT>
<![CDATA[كارگران سرگرم كار در طبقه همكف ساختمان معجزه آسا از
مرگ نجات يافتند
گروه حوادث: پيش از ظهر ديروز مقارن ساعت 11 و 45 دقيقه 
يك ساختمان سه طبقه در چهارراه مصطفي خميني(سيروس)در
محدوده مركزي تهران فرو ريخت. 
به گزارش خبرنگار ما حادثه زماني روي داد كه كارگران در
طبقه همكف اين ساختمان سرگرم بهسازي و تعمير بنا بودند
تا هفته آينده طبقه همكف اين ساختمان به عنوان يكي از
شعبه هاي بانك مسكن فعاليت خود را آغاز كند. 
محمود وعده يكي از شاهدان عيني حادثه كه روبروي اين 
ساختمان در آن سوي خيابان مغازه دارد به خبرنگار ما گفت: 
يك وانت مزدا از روي پل عابر پياده به داخل بناي در حال 
تعمير رفته بود تا ضايعات اين ساختمان را به بيرون منتقل 
كند كه در همين هنگام با ريزش ساختمان اين وانت به داخل 
زيرزمين سقوط و درهم كوبيده شد. 
وي اضافه كرد: صداي ريزش ساختمان همه عابران پياده را به 
خود درآورد و به ظاهر پيش از آنكه ساختمان بر سر كارگران 
درون مغازه آوار شود، صداي ترك ديوار آنها را متوجه بروز
حادثه كرده و قبل از ريزش، كارگران از داخل به بيرون 
دويدند. 
براساس اين گزارش ماموران آتش نشاني پس از اطلاع از بروز
حادثه در محل حاضر شده و به كاوش پرداختند تا مجروحان و
يا فوت شدگان احتمالي را از زير آوار بيرون آورند. 
عمليات ماموران امداد و نجات آتش نشاني از ساعت 12 ظهر
آغاز و تا پاسي از شب ادامه داشت آخرين خبر حاكي است كه 
در اين حادثه كسي جان نباخته و به طريق معجزه آسايي 
كارگران مشغول به كار نجات يافته اند. 
گزارش خبرنگار همشهري همچنين حاكي است كه پس از ريزش 
ساختمان، خيابان مصطفي خميني از شمال به جنوب از چهارراه 
سرچشمه تا چهارراه سيروس و مولوي بسته شد و ترافيك اين 
خيابان به معابر جانبي سرايت و رفت و آمد را در محدوده 
مركزي تهران با مشكل روبرو كرد. 
مهندس سيدابراهيم مصطفوي مهندس معمار و سازه هاي 
ساختماني پيرامون اين حادثه به خبرنگار ما گفت: به قرار
اطلاع پيش از اينكه اين ساختمان به تصرف بانك مسكن درآيد
داروخانه بوده است، و مالك ساختمان براي آنكه بتواند
كاربري آن را متناسب با ارائه خدمات بانكي كند بدون 
ملاحظه ايمني به بهسازي و تعمير آن مبادرت كرده است. 
وي افزود: در زمان بازسازي يك بناي قديمي آنچه بايد محور
و مدار كار مهندسين قرار گيرد توجه به ايمني و سازه هاي 
ساختماني است ولي متاسفانه اغلب بناهاي تعميري بدون 
بهره گيري از مشاوره فني و مهندسي به اجرا در مي آيند كه 
در برخي موارد اين چنين حادثه ساز مي شوند. 
مهندس مصطفوي با اشاره به اينكه هر چقدر سطح زمين براي 
ساخت و ساز پايين تر باشد آسيبپذيري بنا بيشتر است گفت: 
در مناطق مركزي شهر تهران كه امكان نشت آب از شبكه آب و
فاضلاب به خاطر نامناسب بودن تاسيسات شهري بيشتر است، 
بايد مهندسان و كساني كه اقدام به بازسازي بناها مي كنند
در كار خود ضريب ايمني بيشتري را لحاظ كنند تا از بروز
چنين خطراتي جلوگيري شود.]]>
</TEXT>
</DOC>
<DOC>
<DOCID>HAM2-781021-021</DOCID>
<DOCNO>HAM2-781021-021</DOCNO>
<ORIGINALFILE>/1378/781021/havad.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[مسافربر سارق بود]]>
</TITLE>
<TEXT>
<![CDATA[گروه حوادث: سرنشينان يك اتومبيل سواري پيكان با تهديد
چاقو يك انگشتري طلا و ساعت مچي و حدود 10 هزار تومان 
جواني را ربودند و او را در تاريكي شب در خيابان فرعي 
بزرگراه آفريقا رها كردند. 
اكنون ماموران نيروي انتظامي در تعقيب اين عده اند و
تحقيقات در اين باره ادامه دارد. 
علي كريمي كارمند شب يكي از ادارات خيابان آفريقاست در
اين باره به خبرنگار حوادث همشهري گفت: شب گذشته من از
خيابان جهان كودك سوار يك پيكان مسافربر شدم و اتومبيل 
مزبور كه گويا قرمزرنگ بود سه مسافر ديگر نيز داشت و من 
چهارمين مسافر او بودم. قدري كه راه رفت در بين راه يكي 
از آنها كه در صندلي عقب نزد من نشسته بود ناگهان چاقوئي 
از جيب خود خارج كرد و به گلوي من فشرد و گفت اگر جانت 
را دوست داري تكان نخور و هر چه داري شامل پول نقد و
ساعت و انگشتري به ما بده وگرنه.... 
من كه ترسيده بودم حرفي نزدم و آنها مرا به خيابان خلوتي 
بردند و انگشتري 80 هزار توماني و ساعتم را كه 30 هزار
تومان مي ارزيد از من گرفتند و حدود 10 هزار تومان پول 
نقد هم داشتم كه از جيبهايم بيرون آوردند و مرا از
اتومبيل پياده و متواري شدند خلاصه حدود 120 هزار
تومانم را بسرقت بردند و رهايم كردند. من به كلانتري 3
رفتم و شكايت كردم و اكنون ماموران در تعقيب اين سارقين 
هستند من اين ماجرا را تعريف كردم كه مردم هوشيار و
مواظب باشند كه فريب اين قبيل افراد را نخورند اينها با
راننده همدست بودند. 
اكنون ماموران در تعقيب اين اتومبيل و سارقين هستند و
تحقيقات در اين باره ادامه دارد.]]>
</TEXT>
</DOC>
<DOC>
<DOCID>HAM2-781021-022</DOCID>
<DOCNO>HAM2-781021-022</DOCNO>
<ORIGINALFILE>/1378/781021/havad.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[آن سوي حادثه: برگه هاي جريمه اي كه از كانال 
فاضلاب سردرآورد]]>
</TITLE>
<TEXT>
<IMAGE>/1378/781021/p14-2.jpg</IMAGE>
<![CDATA[
گروه حوادث: حجم قابل توجهي برگ جريمه مربوط به يكي از
ماموران راهنمايي و رانندگي در كانال فاضلاب خيابان 
شهرزاد در جنوب تهران پيدا شد. 
به گزارش خبرنگار ما برگ هاي جريمه خودرو را يكي از
شهروندان پيش از ريخته شدن به داخل كانال فاضلابتوسط
مامور راهنمايي و رانندگي مشاهده كرد. اين شهروند ماجراي 
ريخته شدن برگه هاي جريمه به داخل كانال فاضلاب را براي 
خبرنگار ما چنين تشريح كرد: مغازه داران و كاسبهاي اين 
محدوده محل كار خود را ترك كرده بودند و من در مغازه 
سرگرم جمع و جور كردن وسايل و ابزار كار بودم تا به منزل 
بروم. يك باره چشمم به ماشين راهنمايي و رانندگي خورد كه 
در آن سوي خيابان توقف كرده است، در همين حال ديدم كه 
برگه هاي سفيدرنگي به داخل كانال ريخته شد، كنجكاو شدم و
به محض اينكه ماشين راهنمايي و رانندگي از آنجا دور شد
خود را به كانال فاضلاب- كه در اين قسمت روباز است - 
رساندم، تا به داخل كانال چشم انداختم، تعدادي برگ جريمه 
پاره شده ديدم، آنچه را كه آب برده بود از دسترس من خارج 
بود ولي تعدادي از اين برگ ها را كه هنوز در كنار كانال 
باقي مانده بود برداشتم و به داخل مغازه آمدم. وقتي به 
برگ ها نگاه انداختم متوجه شدم نوع برگه هاي جريمه 
" الصاقي "است تعجب من بيشتر شد زيرا مي دانستم برگه 
" الصاقي "مربوط به قبض هايي است كه مامور با مشاهده تخلف، 
خودرو مربوطه را جريمه و آن را روي اتومبيل نصب مي كند
تا وقتي صاحب خودرو به محل اتومبيل بازگشت بفهمد كه توقف 
وي در مكان مورد نظر اشتباه و خطا بوده است و با اطلاع 
از اين وضعيت بار ديگر در اين مكان توقف نكند وي افزود: 
اگر ماموري خودرويي را كه به خطا در جايي توقف كرده است 
جريمه مي كند با حضور راننده بايد برگه جريمه را تسليم 
وي كند اما اگر راننده حضور نداشته باشد مامور طبق قانون 
بايد قبض جريمه را" الصاق "كند ظاهرا" مامور مورد نظر
در حال حركت خودرو را جريمه كرده و اين زحمت را به خود
نداده تا پياده شود و اتومبيل مورد نظر را جريمه كند. 
چنين ماموري دنبال فرصت مي گردد تا برگه ها را در جايي 
از بين ببرد و اين بار كانال فاضلاب را براي اين كار
انتخاب كرده است. گفتني است از قبض هايي كه به داخل 
كانال ريخته شده است تعدادي برگ جريمه در روزنامه همشهري 
موجود است.]]>
</TEXT>
</DOC>
<DOC>
<DOCID>HAM2-781021-023</DOCID>
<DOCNO>HAM2-781021-023</DOCNO>
<ORIGINALFILE>/1378/781021/havad.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[كارگران حقوق نگرفته جاده رشت - قزوين 
را بستند]]>
</TITLE>
<TEXT>
<![CDATA[گروه حوادث: كارگران شركت كفش گنجه با تجمع در مقابل 
كارخانه، جاده رشت - قزوين را مسدود كردند. 
به گزارش خبرنگار همشهري از رشت، كارگران اين كارخانه كه 
در ده كيلومتري رودبار قرار دارد، در اعتراض به عدم 
پرداخت حقوق آبان و آذر سال جاري ابتدا در مقابل درب
كارخانه تجمع كردند و سپس با نشستن در وسط جاده رشت - 
قزوين، اين مسير را مسدود كردند. تجمع كارگران با وعده 
رسيدگي اعضاي شوراي تامين شهرستان رودبار پايان يافت.]]>
</TEXT>
</DOC>
<DOC>
<DOCID>HAM2-781021-024</DOCID>
<DOCNO>HAM2-781021-024</DOCNO>
<ORIGINALFILE>/1378/781021/havad.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[اعضاي" باند اژدر" دستگير شدند]]>
</TITLE>
<TEXT>
<![CDATA[گروه حوادث: فرمانده ناحيه انتظامي فارس روز دوشنبه 
اعلام كرد27 نفر اعضاي دو شبكه دزدي از خانه ها و سرقت 
خودروها در شيراز دستگير شده اند. 
به گفته وي، شبكه سرقت خودروها با عنوان "باند اژدر" از
سال 72 تاكنون فعاليت داشته و 14 نفر اعضاي دستگير شده 
اين شبكه به ربودن 155 دستگاه خودرو اعتراف كرده اند. 
اعضاي اين باند خودروهاي سرقتي را با سند جعلي كه توسط
دو دفترخانه اسناد رسمي در شيراز تهيه مي شد، به فروش 
مي رساندند. 
وي همچنين گفت: از باند 13 نفره دزدان خانه ها كه تاكنون 
به 52 فقره سرقت اعتراف كرده اند، دو ميليارد ريال اموال 
مسروقه بازپس گرفته شده است.]]>
</TEXT>
</DOC>
<DOC>
<DOCID>HAM2-781021-025</DOCID>
<DOCNO>HAM2-781021-025</DOCNO>
<ORIGINALFILE>/1378/781021/havad.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[رئيس پليس ژاپن از كار كناره گيري مي كند]]>
</TITLE>
<TEXT>
<![CDATA[گروه حوادث: رئيس پليس ملي ژاپن با پذيرش مسئوليت رسوايي 
ناشي از سوءاستفاده از قدرت در اين نهاد انتظامي تصميم 
گرفت از كار كناره گيري كند. 
" يوكو سكي گوچي "60 ساله به خبرنگاران گفت كه گرچه 
ارتباط مستقيمي با اين رسوايي ندارد اما به عنوان يك 
برخورد مناسب اخلاقي استعفاء مي كند. 
استفاده غير قانوني از قدرت پليس در پنهان كردن مدارك 
مربوط به دستگيري يك عضو نيروي انتظامي كه به اتهام 
استفاده از مواد مخدر دستگير شده بود، موجب رسوايي در
پليس ملي ژاپن شد. 
در اين رسوايي كه خبرنگاران پرده از روي آن برداشتند، 
پليس استان "كاناگاوا" در جنوب غربي توكيو، مدارك مربوط
به دستگيري يك نيروي پليس به اتهام قاچاق موادمخدر را
پنهان كرده بود. 
منابع دولتي گفتند: استعفاي سكي گوچي كه از دو سال و نيم 
پيش رياست پليس ملي ژاپن را بر عهده داشته است روز
سه شنبه بصورت رسمي پذيرفته مي شود. 
" تتسواو تاناكا" 56 ساله كه از معاونان پليس ملي است 
قرار است جانشين سكي گوچي شود.]]>
</TEXT>
</DOC>
<DOC>
<DOCID>HAM2-781021-026</DOCID>
<DOCNO>HAM2-781021-026</DOCNO>
<ORIGINALFILE>/1378/781021/jvarz.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[فرگوسن از مربيگري كناره گيري مي كند]]>
</TITLE>
<TEXT>
<IMAGE>/1378/781021/p13-2.jpg</IMAGE>
<![CDATA[
گروه ورزشي - سرالكس فرگوسن مربي اسكاتلندي منچستر
يونايتد در نظر دارد تا دو سال ديگر حرفه مربيگري را
كنار بگذارد. 
وي ضمن اعلام اين تصميم متذكر شد كه ديگر در سمت مربي در
فوتبال فعاليت نخواهد كرد اما علاقمند است كه در ساير
زمينه ها همچون مشاور در كنار تيم منچستر به همكاري خود
ادامه دهد. فرگوسن كه به همراه منچستر فصل گذشته موفق به 
فتح جام قهرماني باشگاههاي اروپا و متعاقب آن قهرماني 
جام بين قاره اي شد گفت: حرفه مربيگري در فوتبال بتدريج 
دشوارتر مي شود زيرا عوامل خارجي همواره مربي را تحت 
فشار قرار مي دهند عواملي مانند برخورد با نماينده 
بازيكنان، فشار مطبوعات، قراردادهاي بازيكنان، فشار
پيروزكردن تيم در مسابقه از جمله اين مشكلات است.]]>
</TEXT>
</DOC>
<DOC>
<DOCID>HAM2-781021-027</DOCID>
<DOCNO>HAM2-781021-027</DOCNO>
<ORIGINALFILE>/1378/781021/jvarz.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[" رونالدو" در تركيب تيم المپيك برزيل]]>
</TITLE>
<TEXT>
<IMAGE>/1378/781021/p13-3.jpg</IMAGE>
<![CDATA[
رونالدو بهترين بازيكن جهان در سال 98 و عضو باشگاه 
اينترميلان در تركيب تيم ملي برزيل در المپيك سيدني قرار
خواهد گرفت. 
" لوگزامبورگو" ضمن اعلام اين مطلب گفت: رونالدو 22 ساله 
بازيكني است كه تنها به خود متكي است و بايد براي 
قرارگرفتن در تيم المپيك به دوران اوج خود باز گردد. 
رونالدو كه به تازگي تحت عمل جراحي زانوي راست قرار گرفت 
تا 5 ماه بايد استراحت كند. 
" رونالدو" پيش از اين اعلام كرده بود كه قصد دارد
بازي هاي خوبي در المپيك 2000 سيدني از خود به نمايش 
بگذارد و عنوان بهترين بازيكن فوتبال جهان را در آن سال 
بدست آورد.]]>
</TEXT>
</DOC>
<DOC>
<DOCID>HAM2-781021-028</DOCID>
<DOCNO>HAM2-781021-028</DOCNO>
<ORIGINALFILE>/1378/781021/kharj.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[رسانه هاي دولتي سريلانكا اعلام كردند: ترور
نافرجام رئيس جمهور سريلانكا بخشي از يك 
كودتاي نظامي بود]]>
</TITLE>
<TEXT>
<![CDATA[رسانه هاي گروهي دولتي سريلانكا ديروز فاش كردند پليس 
اين كشورمداركي در دست دارد كه نشان مي دهد ترور نافرجام 
ماه گذشته چاندريكاكوماراتونگا، رئيس جمهوري سريلانكا، 
بخشي از يك توطئه گسترده بود كه از سوي صاحبان صنايع، 
افسران مخالف ارتش و جدايي طلبان تاميل براي انجام كودتا
ترتيب داده شده بود. 
به گزارش خبرگزاري فرانسه از كلمبو، مطبوعات سريلانكا
ديروز نوشتند يك زن ثروتمند تاميلي در ارتباط با طرح 
توطئه قتل رئيس جمهوري براي بازجويي به مركزپليس احضار
شده است. 
بر اساس اين گزارش پليس از طريق شنود چندين گفتگوي تلفني 
مداركي در مورد توطئه كودتا به دست آورده است. 
گزارش هاي گردآوري شده ديگر حاكي از دست داشتن چندافسر
ارتش در اين توطئه است. 
آنان در صدد بودند چنانچه رئيس جمهوري درانفجار بمب در
ساختمان شهرداري كشته شود، با كودتاي نظامي قدرت را
به دست گيرند. 
در اين گزارشها آمده است انتظار مي رود بزودي افراد
بيشتري بازداشت شوند. 
كوماراتونگا در انفجار بمب كه 18 دسامبر(27 آذر)يك روز
قبل از انتخابات رياست جمهوري رخ داد، به شدت مجروح شد. 
در جريان اين حمله، زني كه گفته مي شود از شورشيان 
ببرهاي تاميل بود با انفجار بمبي كه به بدن خود بسته بود
و 25 نفر ديگركشته شدند، شمار زيادي از قربانيان از
نيروهاي امنيتي بودند. 
رئيس جمهوري سري لانكا كه بر اثر اين انفجار مجروح شد و
امكان داردبينايي چشم راست خود را براثر جراحات وارده به 
كلي از دست بدهد، درانتخاباتي كه بعد از انفجار برگزار
شد، با كسب 51 درصد آراپيروز شد. 
رابطه كوماراتونگا با نظاميان سريلانكا در پي انتقاد وي 
از عملكرد ارتش در مقابل جدايي طلبان تاميل در سال گذشته 
رو به تيرگي گذاشت.]]>
</TEXT>
</DOC>
<DOC>
<DOCID>HAM2-781021-029</DOCID>
<DOCNO>HAM2-781021-029</DOCNO>
<ORIGINALFILE>/1378/781021/kharj.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تظاهرات يهوديان افراطي عليه پس دادن 
بلنديهاي جولان به سوريه]]>
</TITLE>
<TEXT>
<![CDATA[شوراي شهركهاي صهيونيست نشين جولان ديروز در اعتراض به 
عقبنشيني احتمالي اسرائيل از جولان بر اساس قرارداد صلح 
با سوريه، خواهان برگزاري تظاهرات بزرگ مردمي در تل آويو
شد. 
به گزارش خبرگزاري فرانسه از بيت المقدس، اين تظاهرات 
قرار بود ديشب در ميدان اسحاق رابين در مركز تل آويو
برگزار شود. 
سامي بارلف رئيس شوراي شهرك "كاتزريم "مهمترين شهرك 
اسرائيل در جولان گفت: به هيچ رهبر سياسي اجازه سخنراني 
داده نخواهد شد و تنها نظاميان پيشين و روشنفكران حق 
سخنراني خواهند داشت "الي مالكا" دبير كل شوراي شهرك ها
نيز گفت: آريل شارون رهبر حزب مخالف ليكود به اين 
تظاهرات دعوت شده است، اما سخنراني نخواهد كرد. 
در همين حال، سوريه از مذاكرات گروههاي كاري استقبال و
تاكيد كرد كه اين مذاكرات نشان مي دهد كه كليه طرفها
براي كار جدي جهت دستيابي به توافقنامه صلح آماده اند. 
به گزارش خبرگزاري فرانسه، يك مقام سوري اعلام كرد: 
ازسرگيري مذاكرات گروههاي كاري به طور همزمان، حاكي از
جديت كليه طرفها بويژه طرف آمريكايي است. 
وي هشدار داد: اما گروههاي كاري هنوز كارهاي زيادي دارند
كه بايد انجام بدهند. سوريه و اسرائيل روز يكشنبه 
مذاكرات در مورد اتمام مسائل مورد اختلاف از جمله آب و
مرز را شروع كردند. 
گروه كارشناسان منابع آبي نيز براي اولين بار موفق به 
تشكيل جلسه شد.]]>
</TEXT>
</DOC>
<DOC>
<DOCID>HAM2-781021-030</DOCID>
<DOCNO>HAM2-781021-030</DOCNO>
<ORIGINALFILE>/1378/781021/kharj.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[سي ان. ان: جنگ چچن، ولاديمير پوتين را
زمين مي زند]]>
</TITLE>
<TEXT>
<![CDATA[در حالي كه گزارش هاي رسيده از چچن از مقاومت شديد
مبارزان چچني در مقابل حملات نيروهاي روسي حكايت مي كند، 
ايگور سرگيف وزير دفاع روسيه ديروز گفت، با پايان يافتن 
آتش بس سه روزه، حملات مسكو در چچن آغاز خواهد شد. 
به گزارش خبرگزاري فرانسه، روسيه روز جمعه اعلام كرد
براي فراهم كردن شرايط خروج غيرنظاميان از چچن، حملات 
خود را به مدت سه روز متوقف مي كند. مبارزان چچني با
استفاده از توقف اين حملات دست به ضدحملات گسترده اي 
زدند و در شهرهاي شرقي آرگون، شالي و گودرمس به 
پيروزيهايي دست يافتند. شبكه خبري سي ان. ان ديروز گزارش 
داد، گفته مي شود بركناري برخي از فرماندهان روسيه در
چچن به دليل كندي پيشروي نيروهاي روسيه صورت گرفته است. 
سي. ان. ان با اعلام اين خبر افزود، جنگ چچن و پيشروي هاي 
سريع نيروهاي روسيه در ابتداي جنگ كه موجب تقويت موقعيت 
ولاديمير پوتين كفيل رياست جمهوري روسيه شد اكنون در حال 
تغيير است و ممكن است وضعيت جنگ در چچن تا برگزاري 
انتخابات ماه مارس آينده در روسيه موجب تغيير موقعيت 
مستحكم پوتين شود. 
گزارش هاي رسيده از چچن همچنين از تلفات سنگين نيروهاي 
روسيه در چچن حكايت دارد. 
ولاديمير پوتين در يك نامه كتبي در پاسخ به انتقادات 
گسترده غرب از عمليات نظامي در چچن خطاب به اتحاديه 
اروپا نوشته است مسكو تنها با كساني در چچن مذاكره 
مي كند كه اين جمهوري را به عنوان بخشي از روسيه بپذيرند. 
نخست وزير فنلاند ديروز با اعلام اين خبر گفت، پوتين در
اين نامه با يكي از خواسته هاي غرب در مورد ورود گروههاي 
امداد بين المللي به چچن موافقت كرده است. 
پوتين در اين نامه اعلام كرده است كه راه حل نهايي بحران 
چچن مي تواند يك راه حل سياسي باشد و دولت روسيه آماده 
است با هر كس كه تماميت ارضي فدراسيون روسيه را بپذيرد
گفتگو كند. گرهارد شرودر صدراعظم آلمان در واكنش به اين 
اقدام پوتين گفت، اين نامه حاوي مطالب مهمي است كه 
اميدواري هايي را براي حصول يك راه حل سياسي پديد
مي آورد.]]>
</TEXT>
</DOC>
<DOC>
<DOCID>HAM2-781021-031</DOCID>
<DOCNO>HAM2-781021-031</DOCNO>
<ORIGINALFILE>/1378/781021/kharj.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[45 اسلامگراي مسلح تسليم مقامهاي دولتي 
الجزاير شدند]]>
</TITLE>
<TEXT>
<![CDATA[45 عضو ارتش نجات اسلامي الجزاير، خود را به مقامهاي 
دولت اين كشور تسليم كردند. 
به گزارش آسوشيتدپرس از الجزيره اين 45 مبارز در منطقه 
جيجل در 360 كيلومتري شرق الجزيره خود را تسليم كردند. 
" عبدالعزيز بوتفليقه "رئيس جمهور الجزاير در جهت تلاشهاي 
خود براي بازگرداندن صلح به اين كشور جنگ زده، به 
شورشياني كه تا 13 ژانويه خود را تسليم كنند، قول عفو
داده است. 
به موجب اين پيشنهاد، ضربالاجل تعيين شده براي عفو
مبارزان روز پنجشنبه پايان مي يابد. تاكنون 1165 مبارز
اسلامگرا به اميد عفو، خود را تسليم مقامهاي دولتي 
كرده اند برغم اين تلاشها، ناآراميهاي خشونت بار در
الجزاير همچنان ادامه دارد و طي ماه رمضان دهها نفر در
اين كشور به قتل رسيدند.]]>
</TEXT>
</DOC>
<DOC>
<DOCID>HAM2-781021-032</DOCID>
<DOCNO>HAM2-781021-032</DOCNO>
<ORIGINALFILE>/1378/781021/kharj.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[شايعه استعفاي پاپ جنجال برانگيخت]]>
</TITLE>
<TEXT>
<IMAGE>/1378/781021/p15-1.jpg</IMAGE>
<![CDATA[
به گزارش شبكه تلويزيوني بي بي سي اظهارات "كارل ليمون "
اسقف برجسته كليساي آلمان مبني بر اينكه پاپ ژان پل دوم 
رهبر كاتوليك هاي جهان احتمالابه دليل شرايط نا مناسب
جسمي از مقام خود كناره گيري خواهد كرد موجب بروزجنجال 
در واتيكان شده است. تلويزيون بي بي سي روز دوشنبه گفت: 
سخنان اسقف آلماني بازتاب وسيعي در مطبوعات و راديو
تلويزيون هاي ايتاليا داشته است و اين در حالي است 
كه واتيكان در برابر اين خبر سكوت اختيار كرده است. به 
گفته بي بي سي اعلان اين خبر امري است نادر زيرا سطوح 
بالاي كليساي كاتوليك عموما در چنين مواردي به شدت 
محافظه كارانه عمل مي كنند و حتي دربدترين شكل وضعيت 
سلامت پاپ، اين خود پاپ هاهستند كه ازآينده رهبري 
كليساي كاتوليك سخن مي گويند. 
به باور ناظرين امور واتيكان چنين سخناني ازسوي يك اسقف 
برجسته آلمان مبين وجود چنين نيازي دركليساي كاتوليك 
تعبيرمي شود، به عبارت ديگر بسياري بر اين عقيده هستند
كه اسقف ليمون با طرح چنين احتمالي خود خواهان تحقق آن 
بوده است و همين امر به جنجال در اطراف پاپ دامن زده است. 
بي بي سي افزود: به طور سنتي رابطه خوبي ميان كليساي 
آلمان و واتيكان برقرار نبوده است و كليساي آلمان همواره 
سركشي هاي خود را داشته است. 
به گفته اين شبكه خبري يكي از موارد اختلاف ميان دو
كليسا اختلاف نظربر سر سقط جنين است و گويا كليساي آلمان 
موافق رويه معمول كليساي رم نيست. 
بي بي سي درپايان گفت: انتظار مي رود به زودي پاپ ژان 
پل دوم خود دراين مورد اظهار نظر كند وبه جنجال به راه 
افتاده دراين زمينه واكنش نشان دهد.]]>
</TEXT>
</DOC>
<DOC>
<DOCID>HAM2-781021-033</DOCID>
<DOCNO>HAM2-781021-033</DOCNO>
<ORIGINALFILE>/1378/781021/kharj.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[اسرائيل بازگشت آوارگان فلسطيني را
نپذيرفت]]>
</TITLE>
<TEXT>
<![CDATA[اسرائيل درخواست فلسطيني ها را براي بازگشت آوارگان 
فلسطيني به وطنشان و يا پرداخت غرامت به آنها رد كرد. 
به گزارش خبرگزاري فرانسه از رام الله، يكي از مقامهاي 
فلسطيني ديروز پس از نشست بين هيات هاي مذاكره كننده 
درباره وضعيت نهايي گفت: اين درخواست به طور كلي از سوي 
اسرائيلي ها رد شد. 
مقام هاي اسرائيلي و فلسطيني در جلسه رسمي مذاكراتشان بر
سر وضعيت نهايي سرزمين هاي فلسطينيان ديروز در شهر
رام الله واقع در كرانه باختري، به مدت 90 دقيقه با
يكديگر ملاقات و گفتگو كردند.]]>
</TEXT>
</DOC>
<DOC>
<DOCID>HAM2-781021-034</DOCID>
<DOCNO>HAM2-781021-034</DOCNO>
<ORIGINALFILE>/1378/781021/kharj.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[اسلام كريم اف بار ديگر رئيس جمهور
ازبكستان شد]]>
</TITLE>
<TEXT>
<![CDATA[اسلام كريم اف رئيس جمهور ازبكستان در انتخابات رياست 
جمهوري اين كشور كه روز يكشنبه بدون رقابت انتخاباتي 
برگزار شد با كسب اكثريت آرا به پيروزي رسيد و به اين 
ترتيب براي يك دوره پنج ساله ديگر در مقام خود ابقا شد. 
به گزارش خبرگزاري رويتر، كريم اف در اين انتخابات همان 
طور كه پيش بيني شده بود با كسب بيش از 91درصد آراء به 
پيروزي رسيد. تنها رقيب انتخاباتي كريم اف كه گفته 
مي شود به طور نمايشي در اين انتخابات شركت كرده است 
4درصد آرا را به خود اختصاص داد. وي در روز راي گيري، از
مردم خواسته بود براي حفظ ثبات و امنيت در كشور به 
كريم اف راي دهند!]]>
</TEXT>
</DOC>
<DOC>
<DOCID>HAM2-781021-035</DOCID>
<DOCNO>HAM2-781021-035</DOCNO>
<ORIGINALFILE>/1378/781021/maqal.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[سنت روشنفكري اروپا]]>
</TITLE>
<TEXT>
<IMAGE>/1378/781021/p6-1.jpg</IMAGE>
<![CDATA[
در گفت وگوي صريح گونترگراس نويسنده آلماني و
پي يربورديو جامعه شناس فرانسوي 
درآمد: 
چندي پيش پي يربورديو جامعه شناس مطرح فرانسه و
گونترگراس، نويسنده و برنده جايزه نوبل ادبيات به 
گفتماني دامن زدند كه جامعه روشنفكري اروپا بدان به ديده 
تحسين نگريست. 
در اين نشست اين دو به زمينه هاي گوناگون فكري، 
ليبراليسم نو، روشنگري، جايگاه روشنفكران در اروپا، وضع 
و حال سنديكاهاي كارگري و... مي پردازند. 
روزنامه" دي تسايت "درشماره 49 خود اقدام به چاپ متن 
كامل اين گفت وگو كرد، كه در زير از نظر شما مي گذرد. 
گفتني است به علت اهميت اين گفت وگو 8 روز پس از چاپ آن 
در" دي تسايت "لوموند نيز عينا" آن را منتشر كرد. 
گروه انديشه 
ترجمه: جاهد جهانشاهي 
پي ير بورديو: آقاي گراس شما در جايي گفته ايد، يك سنت 
خوب اروپايي يا آلماني وجود دارد كه فرانسوي هم هست و آن 
لب به سخن گشودن است. من قصد دارم در اين جا به همراه 
شما دهانم راباز كنم. 
گراس: براساس تجارب آلماني، هم آيي يك جامعه شناس و يك 
نويسنده غيرعادي است در آلمان معمولا" فيلسوف ها در
گوشه اي مي نشينند و جامعه شناس ها در گوشه ديگر و
نويسنده ها در اتاق پشتي به جدل مي پردازند. ارتباط جمعي 
از نوع كنوني ما، به ندرت پا مي گيرد. وقتي من به كتاب
شما" نگون بختي جهان "و يا به آخرين نوشته خودم "قرن من "
فكر مي كنم متوجه مي شوم كه وجه مشتركي در كارهايمان 
داريم ما داستان را از پائين تعريف مي كنيم. ما درباره 
جامعه نه در سطح حرف مي زنيم و نه از موضع پيروزمندان، 
بلكه به خاطر شناخت حرفه اي در كنار بازندگان قرار
مي گيريم. 
شما و همكارانتان در" نگون بختي جهان "موفق شده ايد
كاملا" روي فكر درك كردن و نه فرا مطلع بودن تاكيد كنيد. 
نگاهي به اوضاع اجتماعي فرانسه كه تمام و كمال به ديگر
كشورها منتقل مي شود. تاريخ كشور شما براي من نويسنده به 
عنوان مواد خام جلب توجه مي كند به عنوان مثال حال و
وضع كارگران فلزكار نسل سوم كه به كارخانه ها مي رفتند و
اكنون از كار بي كار شده اند و ظاهرا" از جامعه طرد
گشته اند، يا مطالعه وضع زن جواني كه از شهرستان به 
پاريس مي آيد و شبانه به كار رديف كردن نامه ها
مي پردازد در تصاوير محل كار، مسائل رفاهي برجسته ترند
بدون آن كه به شكلي شعاري برجسته بشود. اين را در كتاب
خيلي پسنديدم. 
آرزو مي كنم كاش در هر كشوري درباره شرايط اجتماعي چنين 
كتابي مي داشتيم. تنها چيزي كه براي من جاي سئوال دارد، 
تا حدودي به مقررات جامعه شناسي باز مي گردد: طنز در
كتابهايي از اين دست، جايي ندارد. در كتاب شما مضحكه 
ناكامي، چيزي كه در داستان هاي من نقش مهمي ايفا مي كند
و پوچي كه از رويارويي نشات مي گيرد، به چشم نمي خورد. 
چرا چنين است؟
بورديو: وقتي انسان چنين تجاربي را بلاواسطه از
شخصيت هاي اهل درد مي شنود، تا حدودي تاثيري كوبنده 
برجاي مي گذارد و مقرر كردن فاصله اي لازم تقريبا" محال 
است. ما نهايتا" بسياري از داستان ها را كنار گذاشتيم 
چون درگيري هايي را پديد مي آورد. 
گراس: اجازه مي دهيد براي لحظه اي صحبت شما را قطع كنم؟
منظور من از مضحكه اين است كه تراژدي و كمدي همديگر را
طرد نمي كنند، بلكه مرزهاي بين اين دو عرصه بسيار گسترده 
است. 
بورديو: بالاخره ما مي خواستيم بدون سعي بر تاثيرگذاري، 
پوچي خشونت را پيش چشم خوانندگان مجسم كنيم. از نقطه نظر
رنج هاي انساني، چه بسا نويسنده مي كوشد" زيبا" بنويسد. 
ما به جاي آن كوشيديم حتي الامكان به زيبانويسي نپردازيم 
و آن روي خشونت برانگيز واقعيت را هم ارائه بدهيم. براي 
اين محاسبات علمي و ادبي را هم مدنظر قرار داديم. ما
براي اين كه به شيوه ديگري ادبي بشويم نمي خواستيم وارد
حوزه" ادبيات "بشويم. البته اين كار ما دلايل سياسي هم 
داشت. ما حس كرديم خشونت دادوستد كه در حال حاضر
ليبراليسم نو بدان دامن مي زند، چنان گسترده است كه فقط
ازمسير تحليل نظري نمي توان به جايي رسيد. تفكر انتقادي 
نيت كساني كه چنين سياستي را دامن مي زنند نيست. 
گراس: من بايد براي سئوالم كمي بيشتر توضيح بدهم ما هر
دو، شما به عنوان جامعه شناس و من به عنوان نويسنده، 
فرزندان روشنگري هستيم، سنتي كه امروزه در همه جا- به هر
صورت در آلمان و فرانسه - زيرسئوال برده مي شود كه گويي 
روند روشنگري اروپايي، روندي ناموفق بوده است. نظر من به 
گونه اي ديگراست. من شاهد رشد ناقص روند روشنگري هستم، 
به عنوان مثال تقليل خرد در حد عمل تكنيكي محض. وقتي من 
فقط به مونتان فكر مي كنم كه در آغاز جنبه هاي بسياري 
وجود داشت، مي بينيم كه همه اين ها در گذر قرن 
بربادرفته اند و در كنار همه اين ها طنزهم همين طور. 
مثلا" كانديدولتريا ژاك قاتل ديده رو كتابهايي هستند كه 
در آنها اوضاع روزگار هم بسيار هولناك است و قابليت هاي 
انساني ناديده گرفته مي شوند. ولي در زير درد و ناكامي 
هم از چهره پيروز مفهومي مضحك عرضه مي كنند. 
بورديو: ولي اين احساس كه سنت روشنگري از دست مي رود، 
بستگي به تغييرات كل ديدگاه جهاني دارد كه امروزه با
برتري ديدگاه ليبرال هاي نو بركرسي نشانده مي شود. در
همين آلمان مي توانم اين مقايسه را پيش بكشانم كه در
انقلاب ليبرال هاي نو موضوع عميقا" به انقلابي محافظه 
كارانه مربوط مي شد- درست به همان مفهومي كه در آلمان 
سال هاي 1930 از انقلاب محافظه كاران صحبت در ميان بود- 
چنين انقلابي يك مورد به غايت عجيب و غريب است: انقلاب
محافظه كاران گذشته را حق مي شمرد و به ظاهر مترقي جا
مي زند; تا كساني كه براي بازگشت به گذشته تلاش مي كنند، 
بو ببرند و متعلق به گذشته باقي بمانند. اين امر براي هر
دوي ما به كرات اتفاق مي افتد، با ما دائما" به عنوان 
" ديروزيان ابدي "رفتار مي شود. در فرانسه اصطلاح 
" سالخورده آهنين "را به كار مي برند. 
گراس: دايناسور... 
بورديو: دقيقا". "ترميم "مترقيانه، اين همان قدرت بزرگ 
انقلاب محافظه كاران است. حتي استدلال آنها را مي توان 
چنين بسط داد. به ما مي گويند در آثار ما لطيفه نيست. 
ولي زمانه، زمانه خنده داري نيست ! چيزي نيست كه انسان 
بتواند بر آن بخندد. 
گراس: من نگفتم كه ما در عصر شادي زندگي مي كنيم. 
انساني كه با خنده هاي شيطاني امكانات ادبي را از بند
مي رهاند، خود اعتراضي به وضعيت موجود است. چيزي كه 
امروزه تحت لواي ليبراليسم نو عرضه مي شود، نوعي بازگشت 
به شيوه هاي ليبراليسم منچستر در قرن نوزدهم است. در
سال هاي هفتاد همين قرن هم تلاش به نسبت موفقي در كل 
اروپا وجود داشت و مي خواست سرمايه داري را به سمت تمدن 
هدايت كند. من اگر بگويم سوسياليسم و سرمايه داري هر دو
فرزندان زرنگ و ناموفق روشنگري هستند، بنابراين تحت 
شرايطي وظيفه كنترل نسبت به هم داشتند، در آن صورت خود
سرمايه داري هم تابع پاسخ گويي بود. ما اين مهم را در
آلمان بازار اقتصاد آزاد مي ناميم و حزب محافظه كار هم 
كاملا" پذيرفته بود كه وضعيتي مانند وضعيت جمهوري 
" وايمار" هرگز نبايد پا بگيرد. اين توافق ها طي سال هاي 
1980 شكسته شد. از زماني كه حكومت هاي كمونيستي 
فروپاشيدند، سرمايه داري تصور مي كرد مي تواند يكه تاز
ميدان باشد و خارج از كنترل عمل كند و ديگر طرف مقابلي 
در كار نيست. امروزه حتي تعداد اندكي از سرمايه داران 
مسئولانه به علامت هشدار انگشت خود را بلند مي كنند، چون 
متوجه شده اند كه اين وضع از كنترل خارج مي شود و
ليبراليسم نو همان اشتباه كمونيست ها را تكرار مي كند و
شاه جمله هاي اعتقادي به دنيا ارائه مي دهد و بر ادعاهاي 
تعصبآميز خود پاي مي فشارد. 
بورديو: ولي قدرت ليبراليسم جديد چنان گسترده است، كه 
كساني كه بدان دامن مي زنند خود را سوسياليست جلوه 
مي دهند. حال مي خواهد شرودر، توني بلر يا ژوسپن باشد، 
اينها افرادي هستند كه خود را سوسياليست جا مي زنند و
سياست هاي ليبراليسم نو را دنبال مي كنند. بنابراين 
تحليل و انتقاد بي اندازه دشوار مي شود، چون همه اينها
نقش وارونه بازي مي كنند. 
گراس: نوعي كاپيتولاسيون در برابر اقتصاد. 
ادامه دارد]]>
</TEXT>
</DOC>
<DOC>
<DOCID>HAM2-781021-036</DOCID>
<DOCNO>HAM2-781021-036</DOCNO>
<ORIGINALFILE>/1378/781021/maqal.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[پرسش هزاره جديد: بقا يا اصول؟]]>
</TITLE>
<TEXT>
<![CDATA[سازمان ملل ; نگاهي به حال وآينده(بخش آخر)
حل و فصل نسبي بحران مالي 
از چند سال پيش و به دنبال كارشكني كنگره امريكا در راه 
پرداخت حق عضويت اين كشور در سازمان ملل، بودجه عادي اين 
سازمان دچار كسري شديد شد. كنگره كه در اختيار اكثريت 
جمهوريخواه محافظه كار است، خواهان پذيرش يك رشته 
درخواستهاست كه برخي مربوط به سازمان ملل است و برخي به 
آن ربطي ندارد و مستقيما" به دولت امريكا و سياست داخلي 
اين كشور مربوط است. مهمترين خواسته اي كه محافظه كاران 
در ارتباط با سازمان ملل مطرح مي كنند، كاهش حق عضويت 
امريكا در اين سازمان از 25 درصد كل بودجه عادي به حدود
22 درصد است. پرداخت يك چهارم بوجه عادي سازمان ملل را
به طور سنتي امريكا از زمان تاسيس آن در سال 1945 برعهده 
داشت. رهبران اين كشور از جمله هري ترومن به طور رسمي 
چنين تعهدي را پذيرفته بودند. 
اما براساس منشور سازمان ملل حق عضويت هر كشور متناسب
با توليد ناخالص داخلي اقتصاد آن كشور در عرصه جهاني 
تعيين مي شود. براين اساس و با توجه به آنكه اقتصاد
امريكا در حال 30 درصد توليد ناخالص جهاني را تشكيل 
مي دهد، علي القاعده حق عضويت اين كشور در سازمان ملل 
بايد 30 درصد بودجه عادي باشد. اما واشنگتن نه تنها در
خلال سالهاي اخير از به رسميت شناختن چنين تغييري سرباز
زده است، بلكه با عدم پرداخت حق عضويت سنتي خود علاوه بر
ايجاد بدهي بزرگي به ميزان 6/1 ميليارد دلار، اكنون 
مصرا" خواهان كاهش اين نسبت پرداخت حق عضويت است. 
اين درحالي بود كه دولت امريكا كه رويكرد ليبرالي به 
مسائل جهاني ازجمله اين مسئله دارد، خواهان پرداخت تمام 
و كمال حق عضويت خود در اين سازمان بود. بالاخره در
واپسين ماههاي سال ميلادي جاري، كلينتون ناچار شد به 
دنبال رد طرح تصويب پيمان ممنوعيت آزمايش هسته اي كنگره، 
به خواسته هاي قانونگذاران محافظه كار تن دردهد و طرح 
پرداخت حق عضويت امريكا را در سازمانهاي جهاني همان 
صورتي كه محافظه كاران پيشنهاد كرده بود، بپذيرد. اين 
طرح مقرر كرده است كه 926 ميليون دلار از بدهيهاي امريكا
ظرف سه سال آينده به سازمان ملل پرداخت شود. با اين حال، 
اين رقم هنوز ششصد ميليون دلار كمتر از كل بدهيهاي 
واشنگتن است. افزون بر آن، دولت امريكا ملزم شده است كه 
كمك مالي خود را به سازمانهاي بهداشتي كه سقط جنين را
ترويج مي كنند، قطع كند. وانگهي، پذيرش طرح كنگره به 
معناي آن است كه دولت امريكا به خواسته قانونگذاران براي 
كاهش حق عضويت در سازمان ملل گردن نهاده است. 
واكنش اوليه عنان در قبال اين طرح "مثبت تلقي كردن اين 
تحول" بود براي سازمان مللي كه 5 سال است به هيچ وجه بر
بودجه خود نيفزوده است، شماري از كاركنان خود را بيكار
كرده است و براي جبران كسري بودجه عادي از صندوق بودجه 
عمليات پاسداري صلح قرض گرفته است، طبعا" اين رويدادي 
اميدواركننده بود. اما تقاضاهاي قانونگذاران امريكايي به 
اينجا ختم نمي شود. جلسات كميته هاي مختلف سازمان بايد
در ساعات مقرر غروب آفتاب ختم شود و به علاوه يك 
امريكايي بايد در كميته بودجه نويسي عضو باشد و غيره. 
محافظه كاران كنگره هدف تقاضاهاي خود را اصلاح ساختار
سازمان ملل مي دانند. اما واقعيت آن است كه آنان در واقع 
به نگرشي جديد به نقش سازمان ملل و فايده آن براي امريكا
در دوران جنگ سرد پي برده اند كه ريشه در تفكر ابرقدرتي 
بلامنازع امريكا دارد. براي آنان تهديد از دست دادن حق 
راي در مجمع عمومي سازمان ملل كه طبق منشور سازمان شامل 
كشورهايي مي شود كه بدهيهايشان از ميزان حق عضويت آنها
در دو سال پيش از آن فزوني بگيرد، مسخره است، چون نيك 
مي دانند سازمان ملل بدون امريكا اصولا" ناكارامد است و
اين حرف پر بيراه نيست نگارنده كه در جريان سفر به 
واشنگتن و در بنياد تحقيقاتي هريتيج متعلق به 
محافظه كاران با ليچنشتين، معاون سفير امريكا در سازمان 
ملل در زمان رياست جمهوري ريگان صحبت كرد، اين جمله 
كنايه آميز وي را به خوبي به ياد دارد كه: "بسيار
سرگرم كننده است كه سازمان ملل را بدون امريكا ببينيم. "
در مقابل ليبرالهاي كاخ سفيد همچنان معتقدند سازمان ملل 
ابزاري سودمند در دستگاه ديپلماسي خارجي امريكا براي حفظ
منافع ملي است. البته همه كشورها در پي آن هستند كه از
اين ديوانسالاري گسترده جهاني براي منافع خود استفاده 
كنند، اما ناگفته پيداست كه كشورهاي داراي حق وتو و قدرت 
نظامي و مالي گسترده بخصوص امريكا، از اهرم كاراتري جهت 
اعمال فشار و هدايت سياستهاي آن برخوردار هستند. 
دراين حال، اتخاذ گستاخانه سياست كاهش حق عضويت امريكا
به طور يك جانبه و بدون مشورت با ساير اعضاي سازمان ملل، 
باعث ناخشنودي حتي نزديكترين متحدان اين كشور در اين 
سازمان شده است. برخي ديپلماتها اين رويه را آغاز
دوره اي جديد در فعاليتهاي بين المللي اين كشور مي دانند. 
اما گروهي از ليبرالهاي امريكايي معتقدند شايد بهتر
باشد سازمان ملل فقير باشد، اما بر اصول خود پافشاري كند. 
كشورهايي نظير ژاپن كه 18 درصد بودجه عادي را كه قرار
است به 20 درصد افزايش يابد، تامين مي كند و تازه در
شوراي امنيت كرسي دائمي ندارد، نمي توانند ناخرسندي خود
را از اين امر پنهان كنند، هرچند كه روابط دوجانبه اين 
كشورها كه ابعاد گسترده تري از مناسبات ديپلماتها در
سازمان ملل دارد، مانع از آن مي شود كه اين نابرابري به 
روابط آنها سرريز كند به همين علت، اين برخوردها صرفا" 
درحد گله گذاري باقي خواهد ماند. سازمان ملل در بعد مالي 
در حالي وارد هزاره جديد مي شود كه بايد ميان اصول يا
بقا يكي را برگزيند. 
جهان عنان در قرن آينده چگونه است؟
دبيركل سازمان ملل متحد در يك مصاحبه خبري ايدز و گسترش 
ايدز را چالشهاي اصلي هزاره جديد دانست. وي معتقد است 
ايدز پديده اي است كه بايد به منزله مسئله اي سياسي، 
مسئله اي اجتماعي و مسئله اي بهداشتي با آن برخورد كرد. 
اين مرد غنايي بر اين اعتقاد است براي جلوگيري از گسترش 
فقر، بايد اصول و ارزشهاي مشخص بر بازارهاي جهاني حاكم 
باشد. به گفته وي، اعتراضات گسترده اي كه نسبت به اجلاس 
سياتل صورت گرفت، نشان دهنده فشارهاي روحي و محدوديتهاي 
ناشي از جهاني شدگي اقتصاد است كه نيازمند توجه عامل 
جامعه بشري است. 
اما شايد چالش اصلي سازمان ملل در تداوم بقا يا پافشاري 
بر اصولي باشد كه در منشور خود را به آن متعهد مي داند.]]>
</TEXT>
</DOC>
<DOC>
<DOCID>HAM2-781021-037</DOCID>
<DOCNO>HAM2-781021-037</DOCNO>
<ORIGINALFILE>/1378/781021/maref.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">اجتماعی.معارف</CAT>
<CAT xml:lang="en">Social.Religion</CAT>
<TITLE>
<![CDATA[ياد خوش مولانا]]>
</TITLE>
<TEXT>
<IMAGE>/1378/781021/p9-1.jpg</IMAGE>
<![CDATA[
استاد حسن لاهوتي 
* بدون هيچ ترديدي مي توان گفت كه هر چه از زبان مولانا
جلال الدين در" ديوان كبير" او معروف به "ديوان شمس "يا
در" مثنوي معنوي "و ديگر آثارش مي خوانيد همه مطالبي است 
كه وي ازروي كمال معرفت و آگاهي بيان داشته است و نقل 
مكررات و بازگفتن مشاهدات باطني و علوم ظاهري محققان قبل 
از او نيست 
مولانا جلال الدين محمد بلخي، آفتاب درخشان فرهنگ 
عرفاني ومعنوي ايران و بلكه جهان است. او انسانيت و
معنويت محض است و همه پژوهندگان بزرگ آثارش را دچار حيرت 
و شگفتي ساخته، چنانكه هر كسي از ظن خود يارش شده و حديث 
نفس خويش در تفسيرآثار او باز گفته يا مي گويد. اهميت 
مولانا در فرهنگ ما چنان است كه بدون درك و فهم ظرائف و
مكاشفات معنوي اي كه از طريق مثنوي و ديوان كبير به ما
رسيده، امكان غور و وارسي صحيح درميراث عرفاني ايران 
اسلامي كاملا" منتفي است. علاوه بر اين، شناساندن مولوي 
به مردم و بويژه جوانان، گام بزرگي براي متعلق ساختن اين 
نسل نوپا به هويت راستين خويش است. هويتي كه مي تواند
هنوز با تكيه بر سروهاي تناوري همچون جلال الدين، عرصات 
زيبايي هاي خود را به جهان تشنه امروزعرضه كند. 
در مقاله ذيل كه به مناسبت هفتصد و چهل و هشتمين سال 
تولد مولانا(كه غربيان آن را هفدهم دسامبر يافته اند)
به خامه استاد حسن لاهوتي نگاشته شده است، ضمن مروري 
مجدد بر زندگي مولانا، نكته هايي ديگر نيز در اين باب
مطرح گرديده كه از ظرافت و سنجيدگي جالب توجهي برخوردار
است. علاوه بر اين برخي اطلاعات نيز درباره شروح و مسائل 
مربوط به مولوي شناسي طرح شده و به كوتاهيهايي كه در
اين باب در كشور ما وجود دارد اشاراتي رفته است. 
استاد حسن لاهوتي، تاكنون كتابهاي "شكوه شمس "اثرآن ماري 
شيمل و" شرح مثنوي "اثر معروف نيكلسون را در 6 مجلد به 
فارسي ترجمه نموده اند كه با مقدمه استاد سيد جلال الدين 
آشتياني منتشر گرديده است. آخرين اثر ايشان تصحيحي از
مثنوي مولانا مي باشد كه از سوي نشر پرواز به زودي منتشر
و روانه بازار مي شود. ضمن آرزوي آشنايي هرچه بيشتر مردم 
سرزمين ما با قله هاي بزرگ فرهنگي و ميراث عظيم معنوي 
ايران اسلامي، توجه خوانندگان گرامي را به اين مطلب جلب
مي نماييم. 
گروه معارف 
آن ماري شيمل، استاد بازنشسته دانشگاه هاروارد، كه در
دنياي مولوي شناسي و مولوي پژوهي صاحب آوازه است، در
كتاب" شكوه شمس "خود سرگذشتنامه مولانا جلال الدين را با
اين جملات آغاز مي كند: 
" در نخستين روزهاي جمادي الاخر سال 672 ترس بر وجود
ساكنان قونيه مستولي شده بود. روزها در پي هم زمين 
همچنان تكان مي خورد و مي لرزيد و مولانا جلال الدين 
رومي احساس ضعف وفرسودگي مي كرد. سرانجام به سخن درآمد
كه" زمين گرسنه است، ديري نمي پايد كه يك لقمه چرب به 
دست خواهد آورد، آنگاه آرام خواهد گرفت. "بيماريش شدت 
يافت ولي يارانش را كه بر گردش بودند با اين شعر تسلي 
داد كه: 
عاشقاني كه با خبر ميرند
پيش معشوق چون شكر ميرند
از الست آب زندگي خوردند
لاجرم شيوه دگر ميرند
چون كه در عاشقي حشر كردند
ني چو اين مردم خر ميرند
ازفرشته گذشته اند به لطف 
دور ازيشان كه چون بشر ميرند
تو گمان مي بري كه شيران نيز
چون سگان از برون درميرند؟
بدود شاه جان به استقبال 
چون كه عشاق در سفر ميرند
همه روشن شوند چون خورشيد
چون كه درپاي آن قمر ميرند
عاشقاني كه جان يكديگرند
همه در عشق همدگر ميرند
همه را آب عشق برجگر است 
همه آيند و در جگر ميرند
همه هستند همچو در يتيم 
نه بر مادر و پدر ميرند
عاشقان جانب فلك پرند
منكران در تك سفر ميرند
عاشقان چشم غيب بگشايند
باقيان جمله كور و كر ميرند
و آن كه شبها نخفته ايم زبيم 
جمله بي خوف و بي خطر ميرند
و آن كه اينجا علف پوست بدند
گاو بودند و همچو خرميرند
و آن كه امروز آن نظر جستند
شاد و خندان در آن نظر ميرند
شاهشان بركنار لطف نهد
ني چنين خوار و مختصر ميرند
و آن كه اخلاق مصطفي جويند
چون ابوبكر و چون عمر ميرند
دور از ايشان فنا و مرگ و ليك 
اين به تقدير گفتم ارميرند
(ديوان كبير، ج 2، غزل 972)
اين غزل، يكي از آن غزل هايي است كه حالات روحاني و
اعتقادات باطني مولانا جلال الدين را به وضوح نشان 
مي دهد: او عاشق حق است و معبود و معشوقي جز حق تعالي 
نمي شناسد و مرگ را تولدي نو مي داند كه او را شادان و
خندان و پاي كوبان و دست افشان به وصال محبوب يكتا
مي رساند و اين سعادت تنها نصيب عاشقاني چون اوست كه از
" الست آب زندگي خوردند" از مرتبه بشري گذشته و به مقام 
فريشتگي رسيدند و از آن نيز در گذشتند، چنان كه خود
مي گويد: 
بار ديگر از ملك قربان شوم 
آنچه اندر وهم نايد آن شوم 
پس عدم گردم عدم چون ارغنون 
گويدم انا اليه راجعون(...)
و آن گاه خوانندگان معرفت جوي مثنوي را آگاهي مي دهد كه: 
سوي تيغ عشقش اي ننگ زنان 
صد هزاران جان نگر دستك زنان 
جوي ديدي كوزه اندر جوي ريز
آب را از جوي كي باشد گريز؟
آب كوزه چون در آب جو شود
محو گردد در وي و جواو شود
وصف او فاني شد و ذاتش بقا
زين سپس نه كم شود نه بدلقا
خويش را در نخل او آويختم 
عذر آن را كه ازو بگريختم 
(مثنوي - دفتر 3، 3905- 3915)
اين ها مطالبي است كه با جان سراينده "مثنوي معنوي "عجين 
گشته و او همه اين عوالم را در خود مشاهده مي كرد و به 
آن يقين داشته است. 
بدون هيچ ترديدي مي توان گفت كه هر چه از زبان مولانا
جلال الدين در" ديوان كبير" او معروف به "ديوان شمس "يا
در" مثنوي معنوي "و ديگر آثارش مي خوانيد همه مطالبي است 
كه وي ازروي كمال معرفت و آگاهي بيان داشته است و نقل 
مكررات و بازگفتن مشاهدات باطني و علوم ظاهري محققان قبل 
از او نيست. بلكه حقايقي است كه وي براثر ساليان دراز
ابتدا از راه تحصيل علوم مكتبي و مدرسي رايج زمان و سپس 
از راه سعي در طريق معرفت و پرورش روح بدان رسيده است و
براي استفاده طالبان معرفت و عاشقان حقيقت به صورت شش 
دفتر" مثنوي معنوي "از خود به يادگار گذاشته است و هفتصد
و چهل و هشت سال است كه تري و تازگي خود را حفظ كرده است. 
در ايران دانشمندان بزرگي چون حكيم سبزواري و جامي كه 
مثنوي را" قرآن در زبان پهلوي "خوانده است، و بحرالعلوم 
و ولي محمد اكبرآبادي در هند، انقروي و شمعي و سروري در
تركيه و نيكلسون در انگلستان و عده اي ديگر از
مثنوي شناسان در سراسر دنيا به شرح و تفسير و توضيح 
انديشه هاي او پرداخته و كتابهاي پرحجمي به نام "شرح 
مثنوي" نوشته اند. اين كوشش ها هنوز هم براي روشن ساختن 
مفاهيم بلندي كه او در ذهن داشته است در روزگار ما ادامه 
دارد كه در همين مقاله بعضي از آنها را نام خواهيم برد. 
اما اين كوشش ها هرگز پايان نخواهد داشت و چون سخن عشق 
است لاجرم نامكرر است. 
هر سال كه هفدهم دسامبر مي رسد به يادم مي افتد كه 
ترك ها در اين روز مراسم سماع را به همان شيوه كه در
دوران مولاناي كبير معمول بوده است برگزار مي كنند و به 
ياد مولانا جلال الدين رومي كه من ايراني دلم مي خواهد
او را بلخي بنامم، جشن مفصل و باشكوهي برپا مي كنند و
باز تاسف مي خورم كه ما ايراني ها در يك سال گذشته 
درباره مولانا عارف و شاعر بزرگ خود چه كرده ايم. آوازه 
شهرت مولانا از مرزهاي ايران و خاورزمين در گذشته است و
شايع است كه لااقل ماهي يك كتاب درباره او در آمريكا
منتشر مي شود، درباره اش سخنراني هاي بسيار در مجالسي 
باشكوه مي كنند، شعرهايش را به انگليسي ترجمه مي كنند و
تعاليمش را آويزه گوش مي سازند. 
روز مرگ مولانا جلال الدين را يك شنبه پنجم جمادي الاخر
سال 672 قمري نوشته اند كه امسال با روز جمعه 26 شهريور
ماه مصادف بود. اما ترك ها به شيوه غربي ها از همان 
تاريخ هفدهم دسامبر پيروي مي كنند كه ثابت است و تغيير
پيدا نمي كند.(26 آذر)
به هر حال، چه يكشنبه پنجم جمادي الاخر و چه هفدهم 
دسامبر، تفاوت نمي كند; منظور يادآوري و گرامي داشتن 
متفكري مسلمان، فقيهي دانا، عارفي واصل و شاعري عاشق و
شيفته حق است كه قرن هاست ما ايرانيان به او مباهات 
مي كنيم; اما از ماهمين مباهات است و ديگر هيچ. 
از ترك ها كه بگذريم، غربي ها، بخصوص در امريكا، مجالس 
متعدد و مختلفي را به نام مولانا برگزار مي كنند و به 
تحقيق در احوال او مي پردازند، بارزترين نمونه اش، 
نيكلسون است كه حدود هفتاد سال پيش دست به تصحيح انتقادي 
مثنوي زد، تمام آن را به انگليسي ترجمه كرد. ترجمه اي 
عالمانه- و بر آن شرح نوشت - شرحي دقيق و منظم، پس از آن 
در زمانه خودمان از خانم آن ماري شيمل بايد ياد كرد كه 
چندين مقاله درباره مولانا نوشته است سخنراني هاي متعدد
درباره او ايراد كرده است و سرآمد همه، كتاب مشهور اوست 
به نام "The Triam phal sun" كه حقير ده سال پيش آن را
به فارسي برگرداندم و به نام "شكوه شمس "منتشر شد. و
اكنون چاپ سومش در بازار است در واقع پروفسور شيمل با
همين كتاب در ايران شهرت عام پيدا كرد. 
از خودمان بگويم، پس از حكيم و فيلسوف سبزواري، حاج ملا
هادي، معروف ترين و ارزنده ترين اثري كه بتوان از
ايرانيان در مجامع علمي و دانشگاهي درباره مولانا از آن 
ياد كرد، "شرح مثنوي شريف "اثر شادروان استاد
بديع الزمان فروزانفر است كه دانشمند عاليقدر جناب آقاي 
دكتر سيد جعفر شهيدي آن را ادامه دادند و تاكنون اين شرح 
به پايان دفتر سوم رسيده است. كتاب دو جلدي "مولوي چه 
مي گويد" اثر عارف رباني شادروان جلال الدين همايي و
بعداز آن هم كتاب دو جلدي "سرني "و" پله پله تا ملاقات 
خدا" اثر گرانقدر دانشمند تازه در گذشته ما شادروان دكتر
عبدالحسين زرين كوب از آثار ماندني است. خدا حفظ كند
دكتر مصطفي بروجردي را كه آستين همت بالا زد و" شرح 
اسرار" پر مثنوي را با نهايت دقت تصحيح كرد و در سه جلد
پاكيزه منتشر ساخت و گرنه هنوز هم به صورت چاپ سنگي و
دور از دسترس همگان قرار داشت. همان گونه كه نيكلسون هم 
مثنوي را براي اولين بار تصحيح كرد و در 70 سال پيش به 
چاپ رساند وگرنه مثنوي با اين عظمت شايد همچنان به صورت 
چاپ هاي سنگي هند باقي مي ماند. 
از آقاي دكتر توفيق سبحاني نيز بايد به سبب ترجمه "شرح 
گلپنيارلي" بر مثنوي و ترجمه "شرح زندگي مولانا"، اثر
گلپنيارلي و ترجمه "مولويه پس از مولوي "با تشكر ياد كرد. 
همچنين از آقاي كريم زماني كه شرحي جديد و مستوفا بر
مثنوي نگاشته اند بايد اظهار امتنان كرد. شرح نيكلسون بر
مثنوي هم به ترجمه حقير چند سال پيش منتشر شد و اكنون 
چاپ دوم آن به بازار آمده است. 
اين ها همه بجا و شايسته احترام است، اما كافي نيست. 
آقاياني كه به عظمت تئوري گفت وگوي تمدن ها واقفند و
اكنون متولي انجام آن در دنيا هستند حتي توجه دارند كه 
اين قدر كافي نيست. اگر راست باشد كه در امريكا هر ماه 
يك كتاب درباره مولوي منتشر مي شود خواهيم ديد كه ما
بسيار كند حركت كرده ايم. 
كتابهاي گرانقدري كه عرض كردم، هر كدام با فاصله هايي 
دور از يكديگر منتشر شده است و چنان حكيمانه و عالمانه 
تحرير شده است كه مخاطبانش خواص و اهل علم و دانش پژوهان 
بوده اند. اما عامه مردم از اين كوشش ها بهره اي 
نبرده اند. 
ادامه دارد]]>
</TEXT>
</DOC>
<DOC>
<DOCID>HAM2-781021-038</DOCID>
<DOCNO>HAM2-781021-038</DOCNO>
<ORIGINALFILE>/1378/781021/shari.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[توسط سازمان پاركها وفضاي سبزشهرداري 
تهران: دومين همايش سراسري فضاي سبز
اسفند ماه در تهران برگزار مي شود]]>
</TITLE>
<TEXT>
<IMAGE>/1378/781021/p3-1.jpg</IMAGE>
<![CDATA[
22 نفر برگزيدگان طرح همگامان سبز معرفي مي شوند
گروه شهري: سازمان پاركها و فضاي سبز شهر تهران، دومين 
همايش سراسري فضاي سبز را در روزهاي 18 و 19 اسفندماه 
سال جاري در مركز همايش هاي بين المللي صدا و سيما
برگزار مي كند. 
مديرعامل سازمان پاركها و فضاي سبز تهران - وابسته به 
شهرداري تهران، ديروز با اعلام مطلب فوق افزود: در اين 
همايش كه اساتيد، پژوهشگران و دست اندركاران امور اجرايي 
فضاي سبز حضور خواهند يافت، افزون بر ارائه تازه ترين 
نتايج تحقيقات علمي درباره فضاي سبز، عملكرد و
برنامه هاي سازمان پاركها و فضاي سبز مورد نقد و بررسي 
قرار خواهد گرفت و موضوع نگاه اجمالي به بخش فضاي سبز
برنامه 5 ساله شهرداري تهران نيز مورد توجه قرار خواهد
گرفت. 
مختاري گفت: در پي اعلام فراخوان بيش از 220 مقاله 
تحقيقي از سوي پژوهشگران، كارشناسان و دست اندركاران 
امور اجرايي فضاي سبز به دبيرخانه علمي همايش مذكور
رسيده كه شوراي علمي پس از بررسي مقالات رسيده و
رده بندي آنها، 15 تا 20 مقاله را براي ارائه در همايش 
برخواهد گزيد. ساير مقالات ارزشمند نيز به صورت پوسترهاي 
ويژه در غرفه هاي جنبي محل برگزاري همايش به نمايش 
درخواهد آمد. 
به گفته وي، محور اصلي همايش، مطالعه و بررسي شيوه هاي 
نوين بهسازي و ارزيابي راهكارهاي اجرايي براي مقابله با
معضل آلودگي محيط زيست به ويژه در شهرهاي بزرگ مي باشد. 
ايجاد هماهنگي ميان نهادها و مراكز دست اندركار مديريت 
محيط زيست شهري و ساماندهي فعاليت هاي اجرايي آنها از
ديگر محورهاي مورد بحث در دومين همايش سراسري فضاي سبز
است. 
مهندس مختاري گفت: در جريان اين همايش، يك تن از
دانش آموزان، با ارائه مقاله اي به بيان نتايج و تجربيات 
بدست آمده از اجراي طرح مشاركت شهروندان به ويژه گروههاي 
دانش آموزي در راستاي ايجاد، توسعه و نگهداري فضاي سبز
مبادرت خواهد ورزيد. 
وي گفت: براساس يك طرح، بخشي از فضاي سبز مورد نياز در
نقاط مختلف شهر به ويژه نقاط حاشيه اي، توسط گروههاي 
سامان يافته و آموزش ديده مردمي و دانش آموزي اجرا
مي شود. 
مديرعامل سازمان پاركها و فضاي سبز با بيان اين مطلب كه 
ايجاد و توسعه فضاي سبز مي تواند به عنوان ابزاري 
چندمنظوره از جمله تلطيف هوا، كاهش آلاينده هاي هوا و
صوتي، حفظ حريم و جلوگيري از گسترش بي رويه شهر و
زيباسازي سيماي شهر مورد توجه قرار گيرد، افزود: آلودگي 
هواي تهران كه در روزهاي اخير به نحو كم سابقه اي شدت 
يافته، يكي از مشكلاتي است كه در طول چند دهه و به 
موازات ازدياد جمعيت و گسترش بي رويه شهر، افزايش يافته 
است. نبايد از نظر دور داشت كه اين روند ناخوشايند با
برنامه هاي ضربتي كوتاه مدت متوقف نخواهد شد و حركتهاي 
مقطعي شايد به عنوان درمان موقت چاره مناسبي باشند، اما
راه حل اساسي مقابله با آلودگي هوا را بايد در جاي ديگري 
جستجو كرد.]]>
</TEXT>
</DOC>
<DOC>
<DOCID>HAM2-781021-039</DOCID>
<DOCNO>HAM2-781021-039</DOCNO>
<ORIGINALFILE>/1378/781021/shari.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[تبليغ حادثه؟]]>
</TITLE>
<TEXT>
<![CDATA[بزرگراهها براي آن احداث مي شوند كه وسايل نقليه بتوانند
با سرعت بيشتري خود را از يك نقطه به نقطه ديگري در
شهر برسانند. وجود بزرگراهها باعث تردد سريع و آسان در
شبكه معابر شهري شده، آنها را از حالت بسته درمي آورد. 
حال با درنظر گرفتن اين امر كه حداقل سرعت مجاز در
بزرگراهها 50 كيلومتر در ساعت است، هر عاملي كه باعث عدم 
تمركز فكري و انحراف ديد راننده شود، مي تواند عواقب
خطرناكي به دنبال داشته باشد و يا دست كم به كاهش سرعت 
وسايل نقليه و تقليل بازدهي بزرگراه منجر شود. به اين 
نكته نيز بايد توجه داشته باشيم كه به دليل سرعت زياد
خودروها، تصادف در بزرگراه صدمات جاني و مالي زيادي 
داشته و باعث اختلال در ترافيك عبوري و اتلاف وقت 
شهروندان خواهد شد. 
از اينرو تابلوهاي تبليغاتي و ديگر پيامهايي كه به نحوي 
نظر راننده را به خود جلب كرده، او را وادار به نگاه 
كردن مي كنند، مي توانند سبب كاهش دقت و از بين رفتن 
تمركز حواس راننده شوند. آنچه كه اين روزها شاهد هستيم 
نصب تابلوهاي بزرگ تبليغاتي در ميانه و يا حاشيه 
بزرگراههاست، تابلوهايي در اندازه هاي بسيار بزرگ و با
طراحي هاي جالب كه در پرتو نورافكن هاي قوي نگاه 
رانندگان را به سوي خود مي كشد. 
نصب تابلوهاي تبليغاتي در بزرگراهها گرچه درآمد اندكي را
براي سازمان زيباسازي به همراه دارد، اما همه كس مي داند
كه سود اصلي به جيب شركتهاي تبليغاتي مي رود كه پايبند
هيچگونه ضابطه اي در اين زمينه نيستند و بنا به اقتضاي 
شغل خود به دنبال جلب بيشتر مشتري هستند. اما چنانچه از
نقطه نظر ايمني ترافيك به آن نگاه كنيم مشكل آفرينند، 
چرا كه باعث كاهش سرعت در بزرگراهها شده و با مقررات 
رانندگي تعارض دارند. 
گرچه در آئين نامه راهنمايي و رانندگي كه مصوب 1347 است 
به دليل مطرح نبودن در آن سالها، به طور صريح از
تابلوهاي تبليغاتي سخني به ميان نيامده، اما ماده 93
همين آئين نامه نيز نصب چراغهاي رنگي تبليغاتي را در
مجاورت چراغهاي راهنمايي كه موجب اشتباه رانندگان گردد
ممنوع اعلام كرده است. 
در بسياري از كشورها(از جمله آلمان)، نصب تابلوهاي 
تبليغاتي در مسيرها و در پاره اي از كشورها(از جمله 
انگليس و آمريكا)، نصب اينگونه تابلوها در بزرگراهها
ممنوع است و در كشورهايي هم كه مجاز است، تابع شرايط و
ضوابطي است، نه آنكه در حريم راه و يا در محلهايي كه 
راننده نياز به تصميم گيري براي انتخاب مسير دارد نصب
شود. 
تابلوهاي تبليغاتي به ويژه در هنگام شب به دليل 
نورپردازي باعث انحراف نگاه راننده شده و تابلوها و
علائم راهنماي مسير را تحت الشعاع خود قرار مي دهد، به 
اين دليل و نيز به دلايلي كه در بالا بدان اشاره كرديم 
بهتر است در بزرگراهها از نصب هر نوع تابلو و نوشتاري به 
جز تابلوهاي راهنمايي و رانندگي، تابلوهاي راهنماي مسير
و تابلوهايي كه جنبه اطلاع رساني دارند، خودداري شود و
نصب آنها در معابر ديگر نيز تحت ضوابطي درآيد، چرا كه 
رانندگي كاري است جدي كه دقت و تمركز زيادي مي طلبد. به 
ويژه در مسيرهايي كه سرعت وسايل نقليه بالاست، اين دقت و
تمركز بايستي بيش از پيش افزايش يابد. 
محمود برآبادي]]>
</TEXT>
</DOC>
<DOC>
<DOCID>HAM2-781021-040</DOCID>
<DOCNO>HAM2-781021-040</DOCNO>
<ORIGINALFILE>/1378/781021/shari.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[آموزش رايگان گل و گياه در شهرداري 
منطقه 14 تهران]]>
</TITLE>
<TEXT>
<![CDATA[گروه شهري: شهرداري منطقه 14 تهران اعلام كرد: به منظور
جلوگيري از آلودگي هوا و كمك به توسعه فضاي سبز، كلينيك 
گل و گياه شماره 2 اين شهرداري به صورت رايگان، شهروندان 
تهراني را در اين زمينه آموزش مي دهد. شهروندان 
مي توانند با مراجعه به اين كلينيك واقع درخيابان پيروزي، 
خيابان شكوفه، ضلع شمالي بوستان شكوفه يا تماس با شماره 
تلفن 3151617، دركلاسهاي آموزش عمومي گل و گياه ثبت نام 
كنند.]]>
</TEXT>
</DOC>
<DOC>
<DOCID>HAM2-781021-041</DOCID>
<DOCNO>HAM2-781021-041</DOCNO>
<ORIGINALFILE>/1378/781021/shari.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[هواي تهران از صبح ديروز آلوده تر شد]]>
</TITLE>
<TEXT>
<![CDATA[گروه شهري: هواي تهران صبح ديروز آلوده تر از روز قبل 
بود و در ساعت 159. دقيقه بامداد نمايشگرهاي كيفيت هوا، 
غلظت" منواكسيد كربن "و" ذرات معلق "دو آلاينده مسوول و
اساسي در هواي تهران را بالاتر از مرز" خطرناك "نشان مي 
داد وغلظت ديگرآلاينده ها نيز به رغم قرار داشتن در حد
مجاز، بالا بود. 
هواي تهران صبح ديروز از يك سكون نسبي برخوردار بود كه 
همراه با سرمابه وارونگي بيشتر هوا" اينورژن "كمك كرد. 
هواي تهران كه در روزهاي پاياني هفته گذشته و آغاز اين 
هفته به واسطه بارش باران و وزش نسبتا" مناسب باد و
مهمتر از همه تعطيلات و كاهش آمد وشد خودروها تا حدودي 
لطيف شده بود، از صبح روزيكشنبه مجددا" رو به آلودگي 
گذاشت. 
دراين حال سازمان حفاظت محيط زيست در گزارش هفتگي خود
اطلاع داد كه به رغم بارش باران و وزش مناسب باد در هفته 
گذشته و آغاز هفته جاري، غلظت آلاينده "منواكسيد كربن "در
هواي مناطق مركزي و شمال شهر تهران درهفته اخير به طور
متوسط 7/1 برابر حد مجاز بود. 
كارشناسان وزارت بهداشت و درمان و آموزش پزشكي براي 
رفاه حال عمومي درشرايط تشديد آلودگي هوا به بيماران 
قلبي و ريوي و سالمندان توصيه مي كنندكه در منزل بمانند
و در صورت عدم ضرورت از تردد در خيابانها خودداري نمايند، 
ضمن اينكه اين افراد بايد فعاليت بدني خود را در فضاي 
بازكاهش دهند. از ديگرتوصيه هاي كارشناسان به شهروندان 
تهراني اين است كه كمترازخودروي شخصي خود استفاده كنند
وهنگام توقف در چهار راهها وراه بندان، خودرو را خاموش 
كنند.]]>
</TEXT>
</DOC>
<DOC>
<DOCID>HAM2-781021-042</DOCID>
<DOCNO>HAM2-781021-042</DOCNO>
<ORIGINALFILE>/1378/781021/shari.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[از سوي سازمان فرهنگي و هنري شهرداري 
تهران نخستين باشگاه جانبازان راه اندازي 
مي شود]]>
</TITLE>
<TEXT>
<![CDATA[گروه شهري: نخستين باشگاه تخصصي جانبازان با امكانات و
تجهيزات ويژه جانبازان سرافراز هشت سال دفاع مقدس از سوي 
سازمان فرهنگي و هنري شهرداري تهران در شرق تهران 
راه اندازي مي شود. 
به گزارش روابط عمومي اين سازمان در اين مركز ارائه 
خدمات فرهنگي كه به منظور حل برخي از مسائل و مشكلات 
جانبازان و حمايت و پشتيباني صنفي از اين عزيزان به 
بهره برداري خواهد رسيد، بخش هاي مختلفي از جمله تالار
برگزاري اجتماعات و برپايي گردهم آيي ها، سالن نمايش 
فيلم و تئاتر و نيز قرائت خانه و كتابخانه تخصصي دفاع 
مقدس پيش بيني گرديده است. 
بنابراين گزارش از جمله تسهيلات در نظر گرفته شده در اين 
مركز استفاده از پيك هاي موتورسوار به منظور تحويل و
دريافت نشريات مورد درخواست جانبازان در نقاط مختلف شهر
تهران از طريق تماس تلفني اين عزيزان با هدف جلوگيري از
رفت وآمد آن گروه از جانبازاني كه جهت تردد در سطح شهر
با مشكل روبه رو هستند، مي باشد. 
هفت اقليم 
همايش ملي شناخت كوير لوت 
]]>
<IMAGE>/1378/781021/p3-2.jpg</IMAGE>
<![CDATA[
همايش ملي شناخت كوير لوت از بيست ودوم تا بيست و چهارم 
دي ماه در استان كرمان برگزار مي شود. سازمان جنگل ها و
مراتع كشور اعلام كرد در اين همايش كه با حضور محققان، 
استادان و كارشناسان كشور برگزارمي شود چهار موضوع تاريخ 
و جغرافياي طبيعي كوير لوت، گردشگري و راههاي جذب گردشگر، 
اقتصاد كوير و امنيت و معضلات كوير مطرح و درباره 
آنهابحث و بررسي مي شود. در روز سوم همايش نيز
شركت كنندگان در همايش از كوير لوت ديدن مي كنند. 
كمك دولت انگليس براي حفاظت ازگونه هاي جانوري 
دولت انگليس 250 هزارپوند بودجه براي كمك به ايجاد يك 
شبكه ملي گوناگوني زيستي درنظرگرفته است. 
اين اقدام سازمانها را قادر مي سازد تا در تلاش براي 
حمايت ازحيات وحش اطلاعات لازم را جمع آوري ومورد
استفاده قراردهند. 
انگيزه آغاز اين اقدامات نگرانيهاي فزاينده درباره كاهش 
ميزان جمعيت پرندگان مزارع مانند چكاوك ها بوده است. 
فعاليت هاي شديد كشاورزي مكانهاي مناسب لانه سازي 
پرندگان رانابود كرده واستفاده روزافزون از آفت كش ها
موجب نابودي حشرات موردتغذيه پرندگان شده است. 
سايرگونه هاي جانوري در انگليس نيز درمعرض 
نابودي قرارگرفته اند ودولت اين كشور تلاش مي كند
تاگامهاي موءثري درجهت حفاظت ازحيات وحش بردارد. شبكه ملي 
گوناگوني زيستي كنسرسيومي متشكل ازسازمانهاي دولتي و
گروههاي داوطلب است. 
بيشترين درآمد صنعت توريسم را" طبيعت گردان "ايجاد
مي كنند
]]>
<IMAGE>/1378/781021/p3-3.jpg</IMAGE>
<![CDATA[
مجري طرح ملي حفاظت ازتنوع زيستي كشور روز
يكشنبه اعلام كرد: بيشترين درآمد گردشگري درجهان مربوط
به گردشگران طبيعت است. مهندس اصغرمحمدي فاضل با اعلام 
اين خبر، از سازمانها، وزارتخانه ها وارگانهاي دولتي 
خواست تادراين زمينه ازبخش خصوصي براي معرفي چهره 
واقعي انقلاب به جهانيان حمايت كنند. 
وي دراين زمينه افزود: براساس آمار وارقام منتشرشده 
جهاني، درآمدحاصل از طبيعت گردي(اكوتوريسم)بيشتر از
ساير انواع گردشگري است. مديركل موزه تاريخ طبيعي كشور
با تاكيد برنقش كليدي موزه هاي تاريخ طبيعي دررونق 
گردشگري گفت: ايران سرزمين چهارفصل است و تمامي 
گونه هاي گياهي و جانوري چهارفصل نيزدرآن وجوددارد. وي 
افزود: اگرارزشهاي اقتصادي حفاظت ازتنوع زيستي ومحيط زيست 
طبيعي بدرستي شناخته شود مي توان باحفظ مصالح ملي به 
تقويت بنيانهاي اقتصادروستايي پرداخت. 
اصغرمحمدي فاضل ادامه داد: بااين اقدام به طورغيرمستقيم 
از فشار دام برمرتع، تبديل اراضي وقطع جنگلهاكم شده 
وباايجاداشتغال مولد در روستاهاوشهرستانها ضمن كاستن 
ازمهاجرت به شهرهاي بزرگ به حل معضلات فرهنگي 
ناشي ازبيكاري نيز كمك مي شود.]]>
</TEXT>
</DOC>
<DOC>
<DOCID>HAM2-781021-043</DOCID>
<DOCNO>HAM2-781021-043</DOCNO>
<ORIGINALFILE>/1378/781021/siasi.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[وزير كشور: از حقوق شهروندي داوطلبان رد
صلاحيت شده دفاع مي كنيم]]>
</TITLE>
<TEXT>
<![CDATA[چنانچه بتوانيم به شوراي نگهبان در بررسي سوابق نامزدها
كمك كنيم شوراي نگهبان با حسن نيت آنان را تاييد خواهد
كرد
حجت الاسلام والمسلمين موسوي لاري وزير كشور در گردهمايي 
يك روزه استانداران سراسر كشور بر رعايت همه جانبه قانون 
در برگزاري انتخابات تاكيد كرد و گفت: از جمله مسائلي كه 
ما روي آن حساس بوديم اين بود كه براساس قوانين، 
هيات هاي اجرايي و نظارت صرفا" از طريق مراجع قانوني كه 
طرف استعلام هستند كار كنند ومرجع ديگري را بكار نگيرند. 
به گزارش روابط عمومي وزارت كشور آقاي موسوي لاري گفت: 
ما براساس رهنمود مقام معظم رهبري در تماسهايمان با
رياست محترم جمهوري، رياست محترم مجمع تشخيص مصلحت نظام، 
اعضاي محترم شوراي نگهبان و هيات مركزي نظارت تاكيد
كرديم كه هيچ چيزي جز قانون موضوعه مجلس و ماده واحده 
مجمع تشخيص مصلحت مبناي كار در بررسي صلاحيت ها نباشد. 
وزير كشور گفت: در حال حاضر نتايج كار هيات اجرائي و
هيات نظارت اعلام شده است و شوراي محترم نگهبان 20 روز
فرصت دارد كه به شكايات كساني كه صلاحيتشان مورد ترديد
قرار گرفته رسيدگي نمايند. 
وي افزود: در اين مقطع تمام كساني كه ردصلاحيت شده اند
فرصت دارند كه براساس قانون دلايل خود را مطالبه كنند و
در اين راستا شوراي نگهبان و هيات مركزي نظارت موظف اند
كه مستندات را در اختيار آنها قرار دهند. 
وزير كشور گفت: استانداران و وزارت كشور به عنوان مجريان 
انتخابات بايد به شوراي نگهبان كمك نمايند تا اگر
احيانا" هيات هاي نظارت به دليل فرصت كم نسبت به صلاحيت 
برخي افراد ترديد كرده و آنان را بدون استناد قانوني رد
كرده اند، با تكيه بر قوانين و مقررات احقاق شود. 
وي افزود: كمك هاي استانداران به شوراي محترم نگهبان 
شامل ارائه مستندات، مدارك، پرونده ها و سوابق افراد
مي باشد، تا شرايط مطلوب بررسي صلاحيت ها با دقت بيشتر
براي شوراي نگهبان مهيا شود. 
وزير كشور با تاكيد بر رعايت حقوق داوطلبان گفت: دفاع از
حقوق شهروندي وظيفه قانوني ما است كه در مورد همه افراد
فارغ از هر نوع گرايش جناحي اعمال شود. 
وزير كشور افزود: من خود شخصا" افرادي را مي شناسم كه 
هيچ مستندي براي ردصلاحيت آنان وجود نداشته است و چنانچه 
ما بتوانيم به شوراي نگهبان در بررسي سوابق آنها كمك 
كنيم، شوراي نگهبان با حسن نيت، اين افراد را تاييد
خواهد كرد.]]>
</TEXT>
</DOC>
<DOC>
<DOCID>HAM2-781021-044</DOCID>
<DOCNO>HAM2-781021-044</DOCNO>
<ORIGINALFILE>/1378/781021/siasi.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[ديروز در قم دومين اجلاس رسمي سالانه مجلس 
خبرگان آغاز شد]]>
</TITLE>
<TEXT>
<![CDATA[دومين اجلاس رسمي سالانه مجلس خبرگان رهبري صبح ديروز به 
رياست آيت الله علي مشكيني در" موءسسه دائرتالمعارف فقه 
اسلامي" شهر قم كار خود را آغازكرد. 
به گزارش ايرنابررسي طرح آيين نامه داخلي مجلس خبرگان 
پيشنهادي از سوي كميسيون مربوط، مهمترين دستور جلسه اين 
نشست پنج روزه است. 
درآغاز اين جلسه رئيس مجلس خبرگان از حكومت اسلامي به 
عنوان نعمت بزرگ الهي ياد كرد و از خداوند خواستار توفيق 
نمايندگان مجلس خبرگان براي خدمت بيشتر در اين زمينه شد. 
آيت الله مشكيني ياد حضرات آيات هاشمي و روحاني 
نمايندگان متوفاي سومين دوره مجلس خبرگان را گرامي داشت 
و از حضور پرشكوه مردم مسلمان ايران درراهپيمايي روز قدس 
تجليل كرد. 
رئيس مجلس خبرگان با تصريح اينكه "اين حضور، ما و
روحانيت را شرمنده و مورد منت مردم قرار داد" به اهميت 
ششمين انتخابات مجلس شوراي اسلامي اشاره و تاكيد كرد: 
همه بايد با جديت تلاش كنند كه درآرامش و طبق قانون عمل 
شود. 
وي با ذكر اينكه فكر برگزاري انتخابات انسان را دچار
دلهره مي كند اظهاراميدواري كرد كه ششمين انتخابات مجلس 
شوراي اسلامي به بهترين وجه برگزارشود. 
آيت الله مشكيني همچنين از نمايندگان مجلس خبرگان خواست 
تا تلاش و توصيه خود را در جهت عمل دست اندركاران به 
قانون و حفظ آرامش در جامعه بكارگيرند. 
وي نقش جوانان آگاه در جامعه و ضرورت راهنمايي اين نسل 
توسط اعضاي خبرگان را براي انتخاب نمايندگان اصلح از روي 
علم و آگاهي مورد تاكيدقرار داد. 
آيت الله مشكيني علاقه به اسلام، امام، نظام و رهبري را
از جمله شرايطي دانست كه انتخاب كردن براساس آن سبب
راهيابي منتخبين شايسته به مجلس خواهد شد. 
همچنين در اين جلسه رئيس مجلس خبرگان رهبري مباحثي را
پيرامون بحث نظري ولايت فقيه و مقايسه آن با مساله 
مرجعيت مطرح كرد. 
آيت الله مشكيني گفت: در حالي كه در نصوص فقهي براي مرجع 
تقليد ده شرط ذكر مي شود براي ولايت امر شرايط ديگري نيز
لازم است كه در قانون اساسي جمهوري اسلامي آمده است. 
اولين اجلاس دوره سوم مجلس خبرگان رهبري اسفند ماه سال 
گذشته در همين موءسسه برگزار شده بود.]]>
</TEXT>
</DOC>
<DOC>
<DOCID>HAM2-781021-045</DOCID>
<DOCNO>HAM2-781021-045</DOCNO>
<ORIGINALFILE>/1378/781021/siasi.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[ديدگاههاي رهبران احزاب سياسي درباره 
انتخابات مجلس]]>
</TITLE>
<TEXT>
<IMAGE>/1378/781021/p2-1.jpg</IMAGE>
<![CDATA[
سلامتي- مرعشي - آرمين - عسكراولادي - غفوري فرد
* دبيركل سازمان مجاهدين انقلاب: خواستار انتخابات سالم 
در يك محيط صميمي هستيم 
* جانشين دبير كل كارگزاران سازندگي: اميدوارم شوراي 
نگهبان در فرصت باقيمانده به اعتراض داوطلبان رد صلاحيت 
شده رسيدگي كند
* دبيركل جامعه اسلامي مهندسين: با توجه به مشكلات 
اقتصادي انتظار از مجلس آينده زياد است 
گروه سياسي: دبيركل سازمان مجاهدين انقلاب اسلامي گفت: 
هدف و تلاش جبهه دوم خرداد درجهت برگزاري "انتخاباتي 
سالم در يك محيط صميمي و شاداب و با مشاركت گسترده مردم "
است. 
" محمد سلامتي "در گفت وگو با ايرناافزود: براي تحقق 
اين امر مهم بايد شرايط مناسب ابرازنظر كانديداها و
مردم فراهم شود و از رسانه ها و تريبون هايي كه از بيت 
المال تغذيه مي شونداستفاده جناحي نشود. 
مدير مسئول نشريه "عصرما" درباره حضور آقاي هاشمي 
رفسنجاني در صحنه انتخابات مجلس ششم گفت: اگر از زاويه 
مصالح ملي و منطق انتخابات نگاه كنيم، حضور ايشان در
انتخابات مجلس ششم امر مثبتي است. 
وي درباره كساني كه از حضور آقاي هاشمي رفسنجاني در اين 
انتخابات ايرادمي گيرند، اظهار داشت: به نظر من ايراد
اين افراد بي جاست، آقاي هاشمي شخصيتي است صاحب نفوذ كه 
طرفداران خود را دارد و اين موجب مي شود كه حضورمردم در
انتخابات گسترده تر شود و آراي بيشتري به صندوقها ريخته 
شود. 
سلامتي، قراردادن يا قرارندادن نام آقاي هاشمي رفسنجاني 
در فهرست هاي انتخاباتي را حق گروهها دانست و گفت كه هر
گروه و جناحي بسته به سلائق واهدافش با اين مسئله برخورد
مي كند. 
دبير كل سازمان مجاهدين انقلاب اسلامي افزود: هدف برخي 
گروه ها از قراردادن نام آقاي هاشمي رفسنجاني در صدر
فهرست انتخاباتي شان، كسب اعتبار وموفقيت نسبي در
انتخابات مجلس ششم است. 
دبير كل سازمان مجاهدين انقلاب اسلامي درباره بروز برخي 
اختلاف نظرها ميان گروههاي جبهه دوم خرداد، تاكيد كرد كه 
اين اختلافات طبيعي است و خدشه اي به روند دستيابي جبهه 
دوم خرداد به اهدافش وارد نمي كند. 
سيدحسين مرعشي، جانشين دبيركل حزب كارگزاران سازندگي نيز
درباره رد صلاحيت ها گفت اميدوارم در مرحله باقي مانده، 
شوراي نگهبان با رسيدگي به اعتراض افراد رد صلاحيت شده 
زمينه مشاركت گسترده مردم را در انتخابات فراهم كند. 
مرعشي در گفت وگو با خبرنگار همشهري با تاكيد بر لزوم 
پايبندي نهادهاي نظارتي و اجرايي به مصوبات قانوني از
جمله قانون انتخابات و مصوبه مجمع تشخيص مصلحت از ناظران 
و مجريان خواست حدود و حريم هاي قانوني را مراعات كنند. 
جانشين دبيركل حزب كارگزاران درباره برنامه هاي اين حزب
براي انتخاب با تاكيد بر ضرورت توجه به توسعه همه جانبه 
در حوزه هاي سياسي، اقتصادي و فرهنگي در چارچوب
برنامه هاي كلي رئيس جمهوري گفت: دفاع از اين برنامه ها
از هدف هاي اعلام شده حزب كارگزاران سازندگي است كه پيش 
از اين در اختيار افكار عمومي گذاشته شده است. 
حسن غفوري فرد نيز در باره نقش گروهها در انتخابات گفت: 
با توجه به فراواني احزاب و گروههاي سياسي اگر بخواهيم 
انتخاباتي سالم و پرنشاط داشته باشيم بايستي تمام گروهها
و تشكلها، قواعد و قوانين يك رقابت صحيح سياسي را رعايت 
كنند و ازتخريب گروههاي رقيب خودداري كنند. 
وي درباره اهداف و برنامه هاي جامعه اسلامي مهندسين 
براي شركت درانتخابات مجلس ششم اظهارداشت: هدف ما از شركت 
در انتخابات معرفي چهره هايي است كه هم از لحاظ اعتقاد
به انقلاب و اسلام در سطح بالايي باشند و هم توانايي 
درك شرايط روز را در زمينه هاي مختلف سياسي، اقتصادي، 
اجتماعي و فرهنگي كشور، داشته باشند. 
وي با بيان اينكه در شرايط كنوني تعداد احزاب و تشكلها
زيادتر شده ومردم نيز گرايش بيشتري به مشاركت سياسي 
دارند، پيش بيني كرد كه ميزان آرا، در انتخابات آينده 
نسبت به انتخابات مجلس پنجم بيشتر شود و همچنين تعدد و
تنوع نامزدها نيز افزايش يابد. 
دبيركل جامعه اسلامي مهندسين با اشاره به مشكلاتي نظير
گراني، تورم وبيكاري گفت: مجموعه اينها نشان مي دهد كه 
انتظار از مجلس ششم نيز بسياربالاتر خواهد بود. 
" حبيبالله عسكراولادي "دبير كل جمعيت موتلفه اسلامي نيز
در پايان نشست شوراي مركزي اين جمعيت گفت: انتخابات سالم 
تنها از طريق عمل به قانون در اجرا و نظارت امكان پذير
است. 
وي تاكيد كرد كه اختلافات و بگو مگوها از آنجا
پديد مي آيد كه اعمال سليقه ها جاي اجراي قانون را
مي گيرد. 
محسن آرمين و علي شكوري راد، روز دوشنبه در يك اجتماع 
دانشجويي در دانشكده علوم پزشكي دانشگاه تهران، تصريح 
كردند كه براي داشتن يك مجلس قدرتمند، بايد به نمايندگان 
اقشار و گرايش هاي مختلف جامعه، امكان حضور داده شود. 
آرمين عضو سازمان مجاهدين انقلاب اسلامي به دانشجويان 
گفت گروهها و گرايش ها بايد به تناسب وزن اجتماعي خود، 
در مجلس نماينده داشته باشندو چنين مجلسي از بيشترين 
ميزان اعتماد عمومي بهره مند خواهد بود. 
شكوري راد عضو جبهه مشاركت اسلامي نيز در اين اجتماع 
دانشجويي، وجودبرخي اختلافات درميان گروههاي تشكيل دهنده 
جبهه دوم خرداد را تاييد كرداما در عين حال گفت كه آنها
مصمم هستند كه گذرگاه مجلس ششم را در قالب يك همكاري و
وحدت، پشت سر بگذارند. 
وي اظهار داشت: بايد گفت اختلاف نظر وجود دارد اما اين 
عقلانيت نيز وجود دارد كه آن اختلاف نظرها را توسعه 
ندهند و خوشبختانه عملكرد جناح رقيب چنان تند و بي پروا
بوده كه توانسته وحدت را در جمع گروههاي دوم خرداد، 
پايدار سازد. 
وي در ابتداي اين نشست دانشجويي ابراز اميدواري كرد
افرادي كه صلاحيت آنان رد شده بتوانند مجوز حضور در صحنه 
انتخابات را اخذ كنند تا دوم خرداد، بار ديگر تكرار شود.]]>
</TEXT>
</DOC>
<DOC>
<DOCID>HAM2-781021-046</DOCID>
<DOCNO>HAM2-781021-046</DOCNO>
<ORIGINALFILE>/1378/781021/siasi.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس كميسيون سياست خارجي مجلس 
آلمان: همه سياستمداران آلماني از گسترش 
روابط تهران - بن حمايت مي كنند]]>
</TITLE>
<TEXT>
<![CDATA[گسترش روابط پارلماني و تلاش براي ايجاد فضايي مناسب
جهت ارتقاء روابط سياسي اقتصادي و فرهنگي در ملاقات صبح 
ديروز" هانس اولرليش كلوزه "، رئيس كميسيون سياست خارجي 
مجلس آلمان با حجت الاسلام والمسلمين آقاي دكتر حسن 
روحاني، نايبرئيس مجلس شوراي اسلامي، مورد بحث و
تبادل نظر قرار گرفت. 
به گزارش روابط عمومي مجلس شوراي اسلامي در اين ديدار
آقاي روحاني روابط تاريخي، فرهنگي و اقتصادي جمهوري 
اسلامي ايران و آلمان را زمينه مناسبي براي ارتقاء روابط
همه جانبه دانست و بر ضرورت تلاش دولتمردان دو كشور براي 
ايجاد فضايي مناسب در رسيدن به اين هدف تاكيد كرد. در
اين ديدار رئيس كميسيون سياست خارجي مجلس آلمان نيز ضمن 
تاكيد بر نقش محوري جمهوري اسلامي ايران در منطقه و نقش 
موءثر آلمان در اروپا، تقويت و توسعه روابط تاريخي آلمان 
با ايران را خواست مشترك كليه سياستمداران آلمان دانست و
خواستار توجه به راهبرد" نگاه به آينده "از سوي تهران و
بن گرديد.]]>
</TEXT>
</DOC>
<DOC>
<DOCID>HAM2-781021-047</DOCID>
<DOCNO>HAM2-781021-047</DOCNO>
<ORIGINALFILE>/1378/781021/siasi.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[توضيح]]>
</TITLE>
<TEXT>
<![CDATA[صلاحيت الهه كولايي و عليرضا نوري كانديداهاي انتخابات 
مجلس ششم از تهران به تاييد هيات مركزي نظارت بر
انتخابات رسيده است. 
بدين وسيله خبر عدم تاييد صلاحيت اين دو تكذيب مي گردد.]]>
</TEXT>
</DOC>
<DOC>
<DOCID>HAM2-781021-048</DOCID>
<DOCNO>HAM2-781021-048</DOCNO>
<ORIGINALFILE>/1378/781021/siasi.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رويدادهاي انتخاباتي]]>
</TITLE>
<TEXT>
<![CDATA[كرمانشاه- خبرنگار همشهري: دبير اجرايي خانه كارگر
كرمانشاه شرط ائتلاف اين تشكيلات را با داوطلبان 
نمايندگي مجلس ششم، حمايت آنها از قانون كار، طرح 
بازنشستگي پيش از موعد، رفع بيكاري، ايجاد اشتغال و
صيانت از نيروي كارگري كشور ذكر كرد. 
اصفهان- خبرنگار همشهري 38 تن از كانديداهاي ششمين دوره 
مجلس شوراي اسلامي از استان اصفهان از سوي هيات نظارت بر
انتخابات رد صلاحيت شدند. از 16 داوطلبي كه قبلا از سوي 
هيات هاي اجرايي در اين استان رد صلاحيت شده بودند 15 تن 
توسط هيات نظارت بر انتخابات تاييد صلاحيت شدند. 
تبريز- خبرنگار همشهري: معاون سياسي اجتماعي فرماندار
تبريز گفت 9 نفر در اين شهرستان توسط هياتهاي اجرايي رد
صلاحيت شدند. وي با انتقاد از شيوه هاي گزينش كانديداها
و نحوه تبليغات انتخاباتي بر رعايت عدالت تبليغاتي بين 
كانديداها تاكيد كرد و افزود: مجلس دوره پنجم قانون هاي 
تبعيض آميزي تصويب كرده و براي افراد موقعيتهاي ممتاز
قايل شده است كه با نص صريح قانون اساسي مغايرت دارد. 
اردبيل- خبرنگار همشهري: يك منبع موثق در فرمانداري 
اردبيل گفت: كمال مرادي، علي محمد غريباني و وهاب حاجي 
نوري كه از داوطلبان مورد حمايت گروههاي دوم خرداد هستند
از سوي هيات نظارت رد صلاحيت شده اند. 
بندر عباس - خبرنگار همشهري: ائتلاف بزرگ دانشجويان دوم 
خردادي دانشگاههاي استان هرمزگان با انتشار بيانيه اي 
اعلام موجوديت كرد. در اين بيانيه آمده است: ائتلاف 
دانشجويان حركت خود را با اصول زير آغاز مي نمايد: 
اعتقاد به اصل استقلال، آزادي، جمهوري اسلامي، التزام 
عملي به قانون اساسي، دفاع از ارزشهاي اسلامي و
انديشه هاي انقلابي و آرمانهاي حيات بخش حضرت امام 
راحل(ره)، اعتقاد به قرائت معنوي، رحماني، عقلاني و
تربيتي از دين و احترام به باورها و اعتقادات ديني مردم، 
حمايت از حقوق شهروندان گرامي با رعايت احترام به افكار
عمومي جامعه انقلابيمان ; تلاش براي بسط عدالت و محو
نابرابريهاي اجتماعي و اقتصادي 
* در حالي كه هيات اجرايي شهرستان بيجار يك عضو حزب
رستاخيز را رد صلاحيت كرده بود، هيات نظارت بر انتخابات 
صلاحيت وي را تاييد كرد صلاحيت اين فرد پيشتر از سوي 
هياتهاي اجرايي و نظارت براي انتخابات شوراها به همين 
اتهام رد شده بود. 
گرگان- ايرنا: دبير ستاد انتخابات استان گلستان اعلام 
كرد: صلاحيت 12 تن از داوطلبان انتخاباتي اين استان از
سوي هيات مركزي نظارت رد شده است. 
وي افزود: پيش از اين، صلاحيت دو تن از داوطلبان از حوزه 
انتخابيه گرگان توسط هيات اجرايي شهرستان رد شده بود.]]>
</TEXT>
</DOC>
<DOC>
<DOCID>HAM2-781021-049</DOCID>
<DOCNO>HAM2-781021-049</DOCNO>
<ORIGINALFILE>/1378/781021/siasi.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[براي ديدار بامقام هاي انگليسي: وزير امور
خارجه ايران وارد لندن شد]]>
</TITLE>
<TEXT>
<![CDATA[گروه سياسي: خرازي وزير امورخارجه جمهوري اسلامي ايران 
ديروز براي انجام يك ديدار رسمي از انگليس وارد لندن شد. 
به گزارش ايرنا، خرازي طي اقامت خود در لندن با توني بلر
نخست وزير انگليس، رابين كوك وزير امور خارجه اين كشور و
گروه دوستي ايران در مجلس عوام ديدار و گفت وگوخواهد
داشت. 
گفت وگو با تعدادي از بازرگانان ايراني مقيم انگليس، 
سخنراني در موءسسه سلطنتي مطالعات بين المللي اين كشور و
شركت دريك كنفرانس مطبوعاتي از ديگربرنامه هاي پيش بيني 
شده براي وزير امور خارجه ايران در طي اقامت وي درلندن 
مي باشد. 
در عين حال برخي از رسانه هاي انگليسي اين سفر را نمادين 
توصيف كرده واز آن به عنوان مطلع توسعه روابط بين تهران 
و لندن ياد مي كنند. 
سفر كمال خرازي به انگليس نخستين ديدار رسمي يك وزير
ايراني بعد ازپيروزي انقلاب اسلامي به اين كشور مي باشد.]]>
</TEXT>
</DOC>
<DOC>
<DOCID>HAM2-781021-050</DOCID>
<DOCNO>HAM2-781021-050</DOCNO>
<ORIGINALFILE>/1378/781021/siasi.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[تازه ترين گزارش استانداري تهران درباره 
رد صلاحيت نامزدها]]>
</TITLE>
<TEXT>
<![CDATA[تهران- خبرگزاري جمهوري اسلامي: معاون سياسي امنيتي 
استانداري تهران گفت 103 نفر از داوطلبان نمايندگي 
ششمين دوره مجلس شوراي اسلامي استان تهران از سوي هيات 
نظارت ردصلاحيت شده اند كه ازاين تعداد 71 نفر مربوط به 
حوزه انتخابيه تهران هستند. 
ابراهيم رضايي بابادي ديروز در گفت و گو با خبرنگاران 
افزود: بدين ترتيب در مجموع تعداد 112 نفر از داوطلبان 
نمايندگي ششمين دوره مجلس در حوزه انتخابيه تهران 
ردصلاحيت شدند كه از اين تعداد 71 نفر توسط هيات نظارت و
41 نفر توسط هيات اجرايي رد صلاحيت شده اند. 
به گفته وي، تنها يكي از نمايندگان فعلي مجلس شوراي 
استان تهران ردصلاحيت شده است. 
وي آمار رد صلاحيت هاي داوطلبان نمايندگي ششمين دوره 
مجلس شوراي اسلامي را نهايي ندانست و گفت: شوراي نگهبان 
داراي نظارت استصوابي و عام است وممكن است تعداد اين 
داوطلبان پس از بررسي شوراي نگهبان كم و يا زياد شود. 
تعداد يك هزار و 270 نفر داوطلب نمايندگي ششمين دوره 
مجلس شوراي اسلامي در حوزه انتخابيه استان تهران ثبت نام 
كردند كه از اين تعداد 985نفر مربوط به حوزه انتخابيه 
تهران هستند. 
رضايي بابادي در مورد شيوه بررسي صلاحيت داوطلبان 
نمايندگي مجلس شوراي اسلامي از سوي شوراي نگهبان گفت: 
اين شيوه بررسي در شان شوراي نگهبان نيست و اين شيوه 
بررسي بيشتر ديدگاه زيرمجموعه آن شوراست وديدگاه اعضاي 
شوراي نگهبان فراتر از اين بايد باشد. 
به گفته وي، اگر اين شيوه، سئوالات پرسشنامه اي كه شوراي 
نگهبان مطرح مي كند نبود اين شورا مي توانست راحت تر و
در كمترين زمان صلاحيت داوطلبان رابررسي كند. 
رئيس ستاد انتخابات استان تهران در خصوص افزايش تعداد
ناظرين شوراي نگهبان به هنگام اخذ راي گفت: در گذشته با
وجود بازرسان وزارت كشور وشوراي نگهبان در پاي صندوقهاي 
اخذ راي مشكل خاصي وجود نداشته و افزايش تعداد ناظران 
شوراي نگهبان بر اساس مصوبه اخير اين شوراضرورتي نيز
نداشته است. 
وي افزود: از اينكه تعداد ناظرين شوراي نگهبان در پاي 
صندوقهاي اخذراي بيشتر شود مشكلي نداريم بلكه مكانهاي 
اخذ، گنجايش افراد بيشتر راندارد. 
معاون سياسي امنيتي استاندار تهران اضافه كرد: تخلفات 
انتخاباتي درپاي صندوقهاي اخذ راي صورت نمي گيرد بلكه 
اين تخلف ها بيشتر به هنگام شمارش آرا صورت مي گيرد. 
وي گفت: هيات هاي اجرايي به هنگام بررسي صلاحيت داوطلبان 
به غير ازدادستاني كل، وزارت اطلاعات، پليس بين الملل و
سازمان ثبت احوال از هيچ مرجع ديگري در خصوص داوطلبان 
نظر نخواستند.]]>
</TEXT>
</DOC>
<DOC>
<DOCID>HAM2-781021-051</DOCID>
<DOCNO>HAM2-781021-051</DOCNO>
<ORIGINALFILE>/1378/781021/vrzsh.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[پرسپوليس تيم ملي قطر را شكست داد]]>
</TITLE>
<TEXT>
<![CDATA[گروه ورزشي: تيم فوتبال پرسپوليس تهران كه بدون استفاده 
از 7 بازيكن ملي پوش خود در يك سفر تداركاتي به كشور قطر
عزيمت كرده است، شب گذشته در مقابل تيم ملي قطر به يك 
پيروزي با ارزش دست يافت. اين تيم در يك بازي هماهنگ و
روان تيم ملي قطر را در خانه اش با نتيجه(. 2)شكست داد. 
" علي كريمي "در نيمه اول و" كوروش برمك "در نيمه دوم 
گل هاي اين بازي را بثمر رساندند. در صورت مساعدبودن 
مذاكرات في مابين مسئولين باشگاه پرسپوليس و مقامات 
فدراسيون فوتبال قطر تيم پرسپوليس احتمالا" در دومين 
بازي تداركاتي خود در قطر با تيم "السد" اين كشور روبرو
مي شود.]]>
</TEXT>
</DOC>
<DOC>
<DOCID>HAM2-781021-052</DOCID>
<DOCNO>HAM2-781021-052</DOCNO>
<ORIGINALFILE>/1378/781021/vrzsh.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[تقابل مثبتي كه قدرت فوتبال ما را به 
اثبات رساند]]>
</TITLE>
<TEXT>
<![CDATA[بازي با مكزيك نقطه تحول در فوتبال ملي ايران بود
]]>
<IMAGE>/1378/781021/p13-1.jpg</IMAGE>
<![CDATA[
علي دايي چون هميشه يكي از دونده ترين و پر كارترين 
بازيكنان ايران بود. خط دفاعي مكزيك عذاب زيادي كشيد تا
مهاجم سرزن ايران را مهار كند علي دايي با زدن يك گل از
روي نقطه پنالتي زهر خود را به مكزيك ريخت. 
* ايران يك - مكزيك 2
* گلها: لوئيز هرناندز(3)، گواند موگ بلانكو(18)براي 
مكزيك و علي دايي(26- از روي نقطه پنالتي)براي ايران 
* ديدار دوستانه در ورزشگاه كاليسيوم شهر اوكلند
* جمعيت: 340289 نفر
* تيم ملي ايران: هادي طباطبايي، مهدي هاشمي نسب، جواد
زرينچه، محمدرضا خاكپور(محمود فكري)، ستار همداني، 
اسماعيل حلالي(محمد نوازي)عليرضا امامي فر، خداداد
عزيزي(سيدعلي موسوي)، حميد استيلي(سيروس دين محمدي)
علي دايي، مهدي مهدوي كيا
* تيم ملي مكزيك: كريستين مارتينز، كلوديوسوارز، ژاكوئين 
بلندان، ژراردو ترادو، ماريو مندز، هاميليو مولار
(آلخانه روناوا)، دانيل اوسورنو(ايگنا سيوهيدو)، رامون 
راميرز(خوليوا استرادا)خوان پاپلورودريگز، گواند موگ 
بلانكو، لوئيز هرناندز. 
گروه ورزشي: اگر نتيجه بازي با مكزيك را ملاك خوب يا
بدبازي كردن ندانيم بايد بگوئيم كه اين بازي ما را
شگفت زده كرد. باورمان نشد كه اين تيم فوتبال ايران است 
كه با چنين سرعتي در مقابل مكزيك بازي مي كند اين بازي 
نشان داد كه فوتبال ما هيچ چيز از قدرتهاي دوم فوتبال 
جهان كم ندارد. 
توان جسماني، برخورد فيزيكي، تكنيك فردي و تاكتيك فردي و
گروهي بازيكنان ايران ضعيف كه نبود هيچ بلكه بسيار غني و
پربار بود. 
مكزيك بازي را با سرعت آغاز كرد تا ايران را مرعوب اين 
تاكتيك كند، اتفاقا" همين مسئله باعث شد تا" هرناندز" با
خوش اقبالي و روي تعلل خاكپور و زرينچه به گل دست يابد، 
اما اين گل و درپي آن تهاجم كاذب مكزيك نتوانست تيم 
ايران را در سه خط از هم بپاشد. اين شيوه اكثر تيمهاي 
آمريكاي جنوبي و مركزي است اما انصافا" تيم ما دچار چنين 
واهمه اي نشد و مردانه و با برتري تكنيكي در مقابل مكزيك 
ايستاد. "بلانكو"،" هرناندز" و در پشت اين دو" راميرز" 
در ديواره هاي ايجاد شده ميانه ميدان ايران حبس شدند و
جواب سرعت مكزيكي ها را بازيكنان ايران با حركت هاي 
سرعتي و تك ضرب دادند و دروازه حريف را نيز هدف قرار
دادند. آنچه از تيم ايران برداشت شد حاكي از آن بود كه 
تيم ما شايد براي اولين بار در تاريخ خود با تاكتيك حساب
شده، سنجيده و تمرين كرده در مقابل يك حريف سرعتي بازي 
كرد و نتيجه هم گرفت. 
ما به دو گل مكزيك و پيروزي اين تيم چندان فكر نمي كنيم، 
اما در مورد تيم خود بايد بگوئيم كه در تمام خطوط و
پست ها به تكامل نسبي رسيده است اين بازي كه تيم ما را
تحت فشار قرار داده بود، ارزيابي روشني به مربيان داد تا
تنها نقطه ضعف تيم را نيز بشناسند و براي بازيهاي آينده 
بفكر ترميم و يا تغيير آن باشند. حركت هاي تيم ايران 
بسيار هماهنگ و گروهي بود. انتقال توپ از خط دفاع به خط
مياني و حمله بخوبي صورت مي گرفت و هر بازيكن به وظايف 
خود كاملا" آگاه بود. در زمان داشتن توپ و از دست دادن 
آن خطوط سه گانه تيم ما بطور صحيحي استقرار پيدا مي كرد. 
اين بازي بهترين نوع اجراي تاكتيك(253)بود. حالا
مي توان روي اين سيستم فكر بيشتري كرد جدا از" مهدوي كيا" 
كه بفكر حفظ ساقهايش بود، بقيه بازيكنان از تمام وجود
مايه گذاشتند. "هادي طباطبايي "را مي توان مطمئن ترين 
دروازه بان حال حاضر فوتبال ايران دانست كه معيارهاي 
جهاني اين پست را خوب مي شناسد و در تمام 
موقعيت هافكر و جسمش خوب كار مي كند. او امتحان موفقي 
داد و تمام نگراني هاي موجود در اين نقطه را برطرف نمود. 
" جواد زرينچه "اگر چه روي گل اول تعلل داشت اما در مجموع 
خوب بازي كرد، هر چند مربيان تيم ملي بايد براي آينده 
اين پست فكر اساسي كنند. "مهدي هاشمي نسب" يك نيمه را در
اضطراب گذراند اما در نيمه دوم قالب خودش را پيدا كرد. 
محمدرضا خاكپور به سقف بازي در تيم ملي رسيده است. او
روي گل اول بايد يارگيري نفر به نفر خود را با هرناندز
تا آخرين لحظه انجام مي داد. جدا از زرينچه و خاكپور
بايد اذعان داشت كه بقيه نفرات در بهترين شرايط آرماني 
قرار دارند. انگار هوشمندي بازيكنان ما دچار تحول و
تكامل گشته است. "عليرضا امامي فر" در حد يك پيستون چپ 
مدرن بي نظير بود، بايد روي قضاوت شتابزده خود تجديدنظر
كنيم، او با قدرت واعتماد به نفس و تكنيك بالا و حس 
همكاري مثبت جاي خود را در تيم ملي پيدا كرده است. در
سمت راست نيز اسماعيل حلالي، بهترين بازي خود را انجام 
داد، او توانمندي لازم را داشت و خوب آنرا به اجرا گذاشت. 
حميد استيلي نيز چون هميشه كار خودش را به خوبي انجام 
داد اگر چه كمي نزول جسماني و تنفسي داشت. اما دو هافبك 
ديگر يعني ستار همداني و خداداد عزيزي بهترين هاي ميدان 
بودند. 
خداداد، دونده، پرقدرت، با تكنيك و با شهامت بود، اما
مثبت ترين نقش را در كار گروهي تيم ملي داشت. پاسهاي 
بي نقص او به راحتي به مهاجمان خودي مي رسيد و در كار
دفاعي و برگشت ها نيز هيچگونه تعلل و اشتباهي نداشت، 
خداداد براي تيم ملي مهره اي است كه قادر است تيم را به 
برتري برساند. اما" ستار همداني "بازيكني كه در اوج 
جواني قادر است در هر پستي بهترين باشد. او بهترين 
بازيكن در مقابل مكزيك بود. سرزن، پرقدرت، دونده، با
شعور و موفق در كارهاي دفاعي و حمله و كمك كننده به تمام 
بازيكنان داخل زمين. او به بازيكن بزرگي در فوتبال ما
تبديل شده است، ستار در نيمه دوم در خط دفاع نيز آنگونه 
بود كه در خط هافبك بود. 
" علي دايي "چون هميشه با تعصب و پرتلاش بازي كرد، او
موقعيت هاي گل هم داشت، اما عملي نشد" مهدي مهدوي كيا" 
همانگونه كه نوشتيم با سياست و محافظه كاري بازي كرد. 
اين نوع فوتبال سالهاست براي همگان رو شده است و هيچكس 
آنرا نمي پسندد. 
علي موسوي مي تواند زوج ثابت دايي باشد تا قدرت تهاجمي 
تيم ما را بيشتر كند. اي كاش در پشت سر اين دو بازيكن 
عزيزي و مهدوي كيا در نقش هافبك قرار مي گرفتند و كريم 
باقري نيز به آنها اضافه مي شد. 
در مجموع بايد گفت: آفرين بر بازيكنان تيم ملي.]]>
</TEXT>
</DOC>
<DOC>
<DOCID>HAM2-781021-053</DOCID>
<DOCNO>HAM2-781021-053</DOCNO>
<ORIGINALFILE>/1378/781021/vrzsh.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[قزوين آماده برگزاري پيكارهاي بين المللي 
كشتي" جام تختي "است]]>
</TITLE>
<TEXT>
<![CDATA[گروه ورزشي: برگزاري مسابقه هاي بين المللي در
شهرستان ها جداي از اينكه تمركز برپايي و برگزاري 
فعاليت هاي ورزشي را از شهر تهران پايتخت شلوغ كشورمان 
خارج مي سازد، خاصيت مهم تر ديگري هم دارد و آن اينكه به 
اين مناطق توانمندي هايي سرازير مي شود كه در آينده 
اثرات ثمربخش و بسيار مفيدي دارد. در آستانه برگزاري 
رقابت هاي بين المللي دهه فجر شهرستان قزوين به دليل 
شايستگي هاي ويژه اي كه در امر برگزاري رويدادهاي 
بين المللي ورزشي از خود نشان داده است، اين شانس را
پيدا كرده است كه ميزبان نوزدهمين دوره مسابقه هاي 
بين المللي كشتي "جام تختي "باشد. تاكنون كشورهاي آمريكا، 
چين، قزاقستان، اردن، پاكستان، تركيه، افغانستان و
فلسطين آمادگي خود را براي شركت در اين مسابقه ها اعلام 
كرده اند.]]>
</TEXT>
</DOC>
<DOC>
<DOCID>HAM2-781021-054</DOCID>
<DOCNO>HAM2-781021-054</DOCNO>
<ORIGINALFILE>/1378/781021/vrzsh.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[" بهمن كرج "با" ليدز يونايتد" انگليس در
دوبي ديدار مي كند]]>
</TITLE>
<TEXT>
<![CDATA[گروه ورزشي: تيم فوتبال بهمن كرج كه در حال حاضر در دوبي 
به سر مي برد طي اقامت يك هفته اي خود در اين شهر چند
بازي دوستانه با تيم هاي مختلف اين اميرنشين برگزار
مي كند. با توجه به اينكه تيم فوتبال ليدز يونايتد
انگليس نيز در حال حاضر مانند تيم بهمن در كشور امارات 
به سر مي برد، مسئولين دو باشگاه در حال مذاكره جهت 
برگزاري يك مسابقه مي باشند كه به احتمال زياد اين دو
تيم فردا در زمين چمن باشگاه ايرانيان دوبي مقابل يكديگر
قرار مي گيرند.]]>
</TEXT>
</DOC>
<DOC>
<DOCID>HAM2-781021-055</DOCID>
<DOCNO>HAM2-781021-055</DOCNO>
<ORIGINALFILE>/1378/781021/vrzsh.htm</ORIGINALFILE>
<ISSUE>سه شنبه 21 11 jan 2000 دي 1378،، شماره 2024</ISSUE>
<DATE calender="Western">2000-01-11</DATE>
<DATE calender="Persian">1378/10/21</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[36 بازيكن فوتبال به اردوي تيم ملي 
نوجوانان دعوت شدند]]>
</TITLE>
<TEXT>
<![CDATA[گروه ورزشي: از سوي فدراسيون فوتبال، 36 بازيكن به مرحله 
دوم اردوي آمادگي تيم فوتبال نوجوانان ايران دعوت شدند. 
بازيكنان دعوت شده بايد راس ساعت هشت صبح امروز با به 
همراه داشتن شناسنامه و لوازم كامل ورزشي، خود را به 
مربيان تيم نوجوانان ايران در زمين شماره دو مجموعه 
ورزشي آزادي تهران معرفي كنند. 
اسامي نفرات دعوت شده از اين قرار است: سيدعلي ميرطرقي، 
آويشن ميرزايي، آتين نراقي، پيمان گل پرور، محمد همرنگ و
شيث رضايي از گيلان، منصور احمدزاده، مجتبي فشي، محسن 
حسين زاده، عليرضا پرويزي راد، مجتبي قرباني، حسين كعبي، 
سعيد اسداللهي، عليرضا كيانيان، شهرام خسروي كيا، سامان 
اسكندري، ايمان پروا، سعيد خاك علي، سهيل يوسف وند، محمد
مظلومي، داود قناوتي، ميثم هدايتي، ميثم فدايي و مهدي 
ايلانلو از تهران، مجتبي احمدي و سياوش اكبرپور از فارس، 
امير وطن خواه از آذربايجان شرقي، احمد خليفه پور و
عبدالله شاه حسيني از خوزستان، مسلم درويش پور، بابك 
جعفري و سيدمهدي حسيني از مازندران، محمد حسنوند و سعيد
دولتشاه از لرستان، محمدرضا وجدي از اصفهان و مهدي قنبري 
از بوشهر.]]>
</TEXT>
</DOC>
</HAMSHAHRI2>
