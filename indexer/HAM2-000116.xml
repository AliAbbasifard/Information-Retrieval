<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-781026-001</DOCID>
<DOCNO>HAM2-781026-001</DOCNO>
<ORIGINALFILE>/1378/781026/adabh.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[بر پرده سينماهاي تهران]]>
</TITLE>
<TEXT>
<![CDATA[روبان قرمز
كارگردان: ابراهيم حاتمي كيا بازيگران: پرويز پرستويي، 
آزيتا حاجيان. 
سينماهاي نمايش دهنده: عصر جديد2- صحرا، بهمن 2، شهرقشنگ، 
بلوار، پيروزي، مراد
مردي از جنس بلور
كارگردان: سعيد سهيلي، بازيگران: ابوالفضل پورعرب، مهتاب
كرامتي. 
سينماهاي نمايش دهنده: فلسطين، سروش، شهر تماشا، تهران، 
پيوند، آسيا، ستاره، ناهيد، فردوسي، المپيا، دهكده، 
آسمان آبي، سارا. 
عشق بدون مرز
كارگردان: پوران درخشنده، بازيگران: دني كوئين، ايزابل 
دهلين
سينماهاي نمايش دهنده: بهمن 1، آستارا، ماندانا، جوان، 
سايه، سعدي، البرز، اروپا، شباهنگ، شاهد، آرش، جام جم، 
تهران 2، ميلاد، شهيد جوان چمران. 
عشق كافي نيست 
كارگردان: مهدي صباغ زاده، بازيگران: ابوالفضل پورعرب، 
شقايق فراهاني. 
سينماهاي نمايش دهنده: قدس، جمهوري، مركزي، شهر قشنگ، 
ملت، سايه، مراد، حافظ، پيروزي. 
پسر مريم 
كارگردان: حميد جبلي. 
سينماهاي نمايش دهنده: كانون، عصر جديد.]]>
</TEXT>
</DOC>
<DOC>
<DOCID>HAM2-781026-002</DOCID>
<DOCNO>HAM2-781026-002</DOCNO>
<ORIGINALFILE>/1378/781026/adabh.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[مريد ترديد متكي به خنده]]>
</TITLE>
<TEXT>
<IMAGE>/1378/781026/p10-1.jpg</IMAGE>
<![CDATA[
به مناسبت هفتاد و پنجمين سال درگذشت آناتول فرانس 
* فرانس مي گفت: "من حرف دكارت را اين طور عوض مي كنم 
ومي گويم: عاشقم، پس زنده هستم. چون اگر عاشق نباشم در
اين دنيا چه ارزشي دارم؟" 
امير حاجي صادقي 
آناتول فرانس مي گويد" ما هر چه پيشتر رفته ايم و
به اصطلاح ترقي كرده ايم، نيروي صبر و تحمل مان در مقابل 
مشكلات جهان كمتر شده است تمدن امروز نه تنها انسان را
اميدوار نمي كند بلكه قدرت تحمل مشكلات را نيز از بشر
سلب كرده است. زيرا اين تمدن واقع امور را با تمام 
زشتيهايي كه دارد به مردم نشان مي دهد. من هميشه حسرت 
گذشته را مي خورم، زيرا ما امروز اگر چه مخترعات و معارف 
بسيار داريم ولي از جهت اخلاق و ادب و جوهر معنويت از
آنچه پدران ما داشتند، اگر پس تر نباشيم پيشتر نيستيم... 
حاشا كه من از آنچه تاكنون پيدا شده و نشر و توسعه يافته 
متاسف باشم وبخواهم كه به قهقراء بازگردم، ولي نمي توانم 
نگويم كه آه، چقدر اوهام در مقابل شدائد لذت بخش است. 
امروز ما فهميده ايم كه كره مسكوني بشر، در مقابل عالم 
هستي به منزله يك تكه چوب كوچك يا يك نقطه و يك ذره خاك 
ناچيز در يك اقيانوس نامتناهي است.. ما در قديم به 
اتكاء همان اوهام كه زمين مركز هستي و انسان، مخلوق 
برگزيده خدا است صاحب اراده و اعتبار خاص بوديم واين خود
يك نوع ابهت و وقار بر حركات و اعمال ما مي بخشيد اما
امروز نه اراده اي از خود و نه اعتباري براي خويشتن 
داريم... "
ژاك آناتول تيبو معروف به آناتول فرانس(Anatole France)
سلطان نثر آهنگين فرانسه در 16 آوريل 1844 در پاريس به 
دنيا آمد او در همين شهر به تحصيل پرداخت اما موفقيت 
قابل توجهي نداشت. پدرش كتابفروشي داشت و آناتول از همين 
طريق با آثار برجسته ادبي جهان و همينطور تعدادي از ادبا
كه به كتابفروشي پدرش رفت و آمد داشتند آشنا شد. اوخود
درباره اين سالها چنين گفته است: "پدرم با بي اعتنايي با
من روبه رو مي شد ولي مادرم مرا بي اندازه دوست مي داشت 
و به من دلخوشي مي داد. او بود كه از روز اول نسبت به 
پسرش(آناتول)نااميد نشد. با آنكه معلمين من هميشه به 
كتابفروشي پدرم مي آمدند و او را از آينده من نااميد
مي كردند و هر كس به قضاوت ايشان درباره من گوش مي داد
خيال مي كرد كه هر چه خرج تحصيل بچه اي مثل من كنند مثل 
اين است كه مبالغي در رودخانه بريزند معلمين من به پدرم 
و مادرم مي گفتند بهتر آن است كه تحصيل نكنم و به جاي 
آنكه به مدرسه بروم در يك حجره تجارتي شاگرد بشوم. مادرم 
از شنيدن اين حرفها واقعا" به گريه مي افتاد و پدرم در
غم و اندوه بسيار عميقي فرومي رفت... اطرافيانم مرا
بي حال و بي اراده فرض مي كردند زيرا من همواره با خود و
افكار خويش مشغول بودم و عقل من دقيقه اي از تفكر و
انديشه باز نمي ايستاد. "
فرانس پس از اتمام تحصيلاتش براي كسب استقلال مالي از
خانواده جدا شد و دركتابفروشي هاي پاريس به كار پرداخت. 
در سال 1876 به عنوان كتابدار مجلس سنا استخدام شد و در
1877 ازدواج كرد. 
او با انتشار رمان "جنايت سيلوستر بونار" در 1881 به 
شهرت دست يافت. اگر چه قبل از آن رساله اي درباره 
" آلفرددوويني "شاعر فرانسوي در 1868 و ديوان شعري با نام 
" اشعار طلايي "در 1873 به چاپ رسانده بود، سپس به نوشتن 
نقدهاي ادبي در روزنامه "تان "پرداخت و در فاصله 1893- 
1887 جايگاه خود را به عنوان يك منتقد ادبي تثبيت كرد. 
از اين زمان به تدريج تحولات عميقي درانديشه او نمودار
شد و به قلم زدن پيرامون مسايل اجتماعي پرداخت. "زنبق 
سرخ" كه در 1894 به قلم او نوشته شد نقطه عطف نويسندگي 
او محسوب مي شود و نخستين رماني است كه فرانس در آن به 
كندوكاو پيرامون مسايل جامعه اش پرداخته است. اگر چه اين 
تحول همه زندگي او را تحت الشعاع قرار داد و از اثرات آن 
مي توان به قطع ارتباط با روزنامه ها، استعفا از
كتابخانه سنا وجدايي از همسرش اشاره كرد. 
آثار برجسته فرانس همگي پس از تحول روحي او پديد آمد و
تاثيرات مهمي بر جامعه آن زمان فرانسه داشت و بسياري 
ازمنتقدان تعديل قدرت كليسا و محدودكردن دخالت كليسا در
كارهاي دولت را از نتايج چاپ نوشته هاي جديد او مي دانند. 
در 1896 به عضويت فرهنگستان فرانسه درآمد. دو سال بعد
در ماجراي تهمت جاسوسي به "سروان دريفوس "همگام با
كمونيستهاي فرانسوي و بسياري از روشنفكران اين كشور
همچون" اميل زولا" به دفاع از دريفوس بي گناه پرداخت كه 
سرانجام نيز تبرئه شد. كم كم احساسات وطن پرستي شديدي در
او بروز نمود و حتي در اوايل جنگ جهاني اول به صف 
مبارزان پيوست اما به طور ناگهاني از عقيده خود دست كشيد
و صلح طلبي را آرمان خود قرار داد. 
آناتول فرانس پس از خاتمه جنگ در ملك خود در شهر" تور" 
فرانسه گوشه نشيني اختيار كرد و در 1921 جايزه ادبي نوبل 
را دريافت كرد. اگر چه او در اوج شهرت بود ولي دريافت 
جايزه نوبل شهرت و محبوبيت او را به اوج رساند. به طوري 
كه پس از مرگ او در 12 اكتبر 1924 تشييع جنازه باشكوهي 
برايش ترتيبداده شد و بسياري از شخصيتهاي برجسته در
كنار رئيس جمهور و ديگر مقامات دولتي در آن شركت كردند و
يادش را گرامي داشتند" جرج لوكنت "رئيس يكي از انجمنهاي 
ادبي فرانسه درباره او چنين گفت: ".. آناتول فرانس براي 
خود فلسفه اي برگزيده بود كه به موجب آن، رهبر او شك و
ترديد واتكاء او به خنده و استهزاء بود... "
آناتول فرانس مردي خسته بود و شك و ترديدهاي بسيار روحش 
را فرسوده ساخته بود. چنان كه به يكي از دوستانش گفت: 
" من زندگي را چيز بدي مي بينم.. در تمام عمر طعم سعادت 
را نچشيدم، مگر مختصري در عهد كودكي هر كس بخواهد كه 
سعادتمند زندگي كند بايد خويشتن را از ياد ببرد و اين حس 
كه او وجود دارد، در او مفقود شود و بدبختانه من چنين 
توفيقي نيافته ام... اگر مي خواهيد روي خوشي حقيقي را
ببينيد بايد همه چيز را فراموش كنيد و فقط دم را غنيمت 
بدانيد. "البته بايد دانست كه فرانس دليل بيزاري شديدش 
از زندگي را انديشه بي حد و مرز پيرامون كائنات و مسايل 
آن مي دانست. چنان كه مي گويد: "اگر مي خواهيد پي به بلاي 
عقل ببريد بايد بدانيد كه عقل قوايي را كه قوام زندگي 
است متلاشي مي كند. اين قوا در درجه اول اراده وعمل است، 
يعني خواستن و در پي آن رفتن. اصل هر پيشرفت اراده و
خواستن است ولي هر چه فهم آدمي بيشتر شود اراده اش 
ضعيف تر مي گردد و چون انسان به مرحله اي رسيد كه همه 
چيز را فهميد ديگر هيچ چيز نخواهد خواست. يعني ديگر هيچ 
نوع اراده نخواهد داشت... "او در جاي ديگري با صراحت 
بيشتر به ارتباط انزجارش از زندگي و تفكر و انديشه اشاره 
مي كند و به دوستش مي گويد: "... من از شدت فهم از زندگي 
عاجز شده ام. اين بين خودمان باشد: فهم واطلاع دو بيماري 
جانگزا است... فكر مداوم و مستمر وسايل مقاومت را از شخص 
سلب مي كند. ناپلئون و سزار و پاپ فرانسواازكساني 
نبودند كه زياد فكر وانديشه كنند، از اين رو توانستند كه 
بخواهند وعمل كنند وتملك بجويند اينان واقعا" قوي 
بودندو شهرها و روح ها را تسخير كردند... "
آناتول فرانس از همان ابتداي سنين جواني به همنوعانش 
عشق مي ورزيد و قلبش مالامال از مهر و عطوفت به مردم و
به خصوص محرومان جامعه بود. به قدري رقت قلب داشت كه 
تحمل ديدن صحنه هاي ظلم و جور به محرومان را درخود
نمي ديد و هر گاه چنين صحنه هايي جلوي چشمانش به وقوع 
مي پيوست به سرعت و با چشماني اشكبار از آنجا مي گريخت. 
اگر چه در اواخر عمر به نظريات چپگراها و كمونيستها
علاقه مند شده بود اما انتقادات شديدي به آنان مي كرد و
اعتقاد كمونيستها به مساوات مطلق را ظلم به بشريت 
مي دانست و مي گفت: "در چنين نظامي قدرت فكر ناديده 
گرفته شده است. "فرانس مي گفت: "من حرف دكارت را اين طور
عوض مي كنم ومي گويم: عاشقم، پس زنده هستم. چون اگر عاشق 
نباشم در اين دنيا چه ارزشي دارم؟" نظريات او در مورد
زيبايي ها نيز قابل توجه است: "زيبايي علت عمده روشني و
تلالو عشق است ما نبايد از زيبايي بپرهيزيم. زيرا اگر
از زيبايي بپرهيزيم پس به چه رونماييم؟... زيبايي بهترين 
تخديرها و سرچشمه ادبيات و هنرهاو منشا و مصدر تمام 
كارهاي بزرگ وبديع انسان است كه مي توان به آن افتخار
كرد. در اين صورت زيبايي ارزش دنيا است. آن كس كه خيال 
زندگي را به وجود آورد وما را در" اينجا" سرنگون ساخت در
عوض زيبايي را هم در دسترس ما نهاد و ما را طوري ساخت كه 
بتوانيم درخواب وخيال به سر بريم وعاشق شويم و دوست 
بداريم.. آن مشقتي كه ما در زندگي مي بينيم بدين نحو
جبران مي شود. اگر روزي مقصود از هستي كشف شود اين مقصود
جز براي حسن و تناسب نخواهد بود. "
آثار آناتول فرانس را مي توان به سه گروه عمده شعر، 
آثار داستاني و آثار غيرداستاني(اجتماعي و شرح حال)
تقسيم كرد، اما عمده شهرت او به واسطه نثر آهنگين و
دلپذير وي است و باعث شده است كه منتقدان او را استاد
مسلم نثر ادبي فرانسه و بالاتر از آن سلطان نثر فرانسوي 
بدانند آثار او علاوه بر برخورداري از يك نثر يكدست و
خوش تراش، آكنده از لطايف و نيشخندهاي ذوقي است كه 
خواننده را در خود غرق مي سازد و شور و شعف او را
دوچندان مي كند زيرا فرانس علاوه بر انتخاب قالبهاي 
مناسب و لطف ظاهري نوشته هايش، دريايي از انديشه نيز بر
خواننده آشكار مي كند. از شخصيتهايي كه تاثيري عميق بر
انديشه او داشته اند مي توان به "ويرژيل "،" ولتر"،" رنان "
و" رابله "اشاره كرد. اگر چه خودش به "شاتوبريان "
علاقه اي درحد پرستش داشت و او را" لسان الغيب" مي دانست. 
چنان كه هرگاه با مشكل بزرگي مواجه مي شد ديوان اشعار
او را باز مي كرد و از او كمك مي طلبيد و مي گفت: "اگر
به شاتوبريان گوش دهيم محتاج هيچ چيز نمي شويم زيرا
شاتوبريان همه چيز را براي ما پيش بيني كرده است. "
آثار مهم او عبارتند از: جنايت سيلوستر بونار(1881)،
بالتازار(1889)، تاييس(1890)، جعبه صدفي(1892)، باغ 
اپيكور(1894)، تاريخ معاصر متشكل از چهار جلد نارون 
گردشگاه(1897)، آدمك حصيري(1897)، انگشتري ياقوت(1899)،
آقاي برژره در پاريس(1901)، بريان پري ملكه سبا(1893)،
زنبق سرخ(1894)، قضيه كورن كوبي(1902)، جزيره پنگوئن ها
(1908)، زندگاني ژاندارك، خدايان تشنه اند(1912)، عصيان 
فرشتگان(1914)، پي ير كوچك(1918)، بهار زندگي(1921). 
جزيره پنگوئن ها كه درايران با ترجمه مرحوم محمدقاضي 
فروش چشمگيري داشته از آثار برجسته و قابل توجه فرانس 
محسوب مي شود وروح دلزده از دنيا و بدبين نسبت به 
انسانها از درون نويسنده، به كمال در اين اثر، بازتاب
يافته است. اين رمان كه از پيرنگي تاريخي برخوردار است، 
سرگذشت كشيشي به نام "سن مائل "را عرضه مي دارد كه به 
جزيره محل سكونت پنگوئن ها وارد مي شود. او در برخورد با
پنگوئن ها، آنها را با موجودات انساني اشتباه مي گيرد و
تلاش مي كند آنان را به دين مسيح(ع)دعوت كند. بنابراين 
آنها را غسل تعميد مي دهد و پنگوئن ها به شكل انسان در
مي آيند اما اينجا تازه آغاز ماجراها است و اين انسانها
چنان در فساد وتباهي غرق مي شوند كه تعجب سن مائل 
برانگيخته مي شود و با خود مي گويد كه اينها از زماني كه 
انسان شده اند خلق و خوي حيواني تري پيدا كرده اند و خود
را به چنان زشتي ها مي آلايند كه زماني كه پنگوئن بودند
از آنها چنين كارهايي ساخته نبود. فرانس در اين رمان اوج 
نبوغ خود را به نمايش مي گذارد و با چنان تيزبيني به 
نكات منفي انسانها مي پردازد كه حيرت و لذت هر
خواننده اي را برمي انگيزد. 
آدمك حصيري(1897)نيز از مجلدات چهارگانه مجموعه تاريخ 
معاصر است. البته اين مجموعه بر خلاف عنوان ظاهري اش 
تاريخ به معناي مرسوم آن نيست بلكه داستهايي است پيرامون 
زندگي، عقايد و اخلاقيات مردم فرانسه در آن زمان، آدمك 
حصيري درباره يك استاد دانشگاه به نام "برژره "است كه به 
طور ناگهاني با خيانت همسرش مواجه مي شود و مات و مبهوت 
مي ماند. بنابراين براي هميشه سكوت اختيار مي كند وحتي 
در برابرالتماس هاي مكرر همسرش كه از اومي خواهد ازگناهش 
در گذرد، هيچ پاسخي نمي دهد. تا اينكه سرانجام مادام 
برژره از اين وضع به ستوه مي آيد و چون مي بيند كه شوهرش 
او را عفو نمي كند بنابراين براي هميشه وي را ترك كرده و
به خانه مادري اش مي رود. در اين داستان مسايل جالب توجه 
ديگري نيز مطرح مي گردد كه از آن جمله مي توان به رقابت 
دو كشيش شهر" آبه گيترل "و" لانسن "اشاره كرد كه براي 
رسيدن به مقام اسقفي حتي تعاليم الهي را نيز فراموش 
مي كنند. نام داستان نيز به يك مدل خياطي كه به صورت 
آدمك حصيري است اشاره دارد كه به مادام برژره تعلق دارد
و آقاي برژره براي آنكه نفرت خود را نسبت به خيانت همسرش 
نشان دهد آدمك حصيري را خرد مي كند. 
منابع
1. سيري در ادبيات /غرب جي. بي. /پريستلي ابراهيم يونسي 
2. مكتبهاي /ادبي رضا سيدحسيني 
3. نيشخندهاي آناتول /فرانس به ترجمه علي اكبر /كسمايي 
/علمي /1326 233 ص 
4. فلسفه و شخصيت آناتول /فرانس ح حسيني /نژاد صفي /عليشاه 
132 ص 
5. تاريخ ادبيات /جهان /ماكزتراويك عربعلي /رضايي دوم 
/فرزان 1376/1293 ص 
6. ادبيات داستاني فرانسه در قرن /بيستم پير دو /بوادفر
خسرو سميعي /اول /ايران 1376 171 ص]]>
</TEXT>
</DOC>
<DOC>
<DOCID>HAM2-781026-003</DOCID>
<DOCNO>HAM2-781026-003</DOCNO>
<ORIGINALFILE>/1378/781026/adabh.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[سينماي مستند فرانسه از فردا به نمايش 
در مي آيد]]>
</TITLE>
<TEXT>
<![CDATA[گروه هنري: هفته فيلم كوتاه و مستند فرانسه از فردا 27
دي ماه تا سوم بهمن ماه در سينما تك موزه هنرهاي معاصر
تهران برگزار مي شود. 
فيلم هاي برجسته اي همچون گوئرنيكا(الن رنه)اسكله 
(كريس ماركر)نامه اي به فردي پوش(گدار)نقاش پيكاسو
(روسيف)مه ليس بزرگ و هتل مغولان(فرانژو)سمفوني 
مكانيكي و سينماي پاريس(ژان ميتري)اورليا(استينر)
دوراس پاريس هرگز نديده(لاموريس)اربابان ديوانه و من 
يك سياه پوست(ژان روش)و دوران صنعتي(اريك رومر)به 
نمايش در مي آيد. 
اعضاي سينماتك مي توانند با ارائه كارت عضويت به طور
رايگان و ساير علاقه مندان با مراجعه به موزه هنرهاي 
معاصر تهران واقع در خيابان كارگر شمالي جنب پارك لاله و
تهيه بليت از برنامه هاي هفته فيلم كوتاه و مستند فرانسه 
استفاده كنند.]]>
</TEXT>
</DOC>
<DOC>
<DOCID>HAM2-781026-004</DOCID>
<DOCNO>HAM2-781026-004</DOCNO>
<ORIGINALFILE>/1378/781026/adabh.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اخبار جشنواره موسيقي جوان]]>
</TITLE>
<TEXT>
<![CDATA[تقدير از پروفسور امانوئل مليك اصلانيان: مليك اصلانيان، 
استاد، آهنگساز و نوازنده بنام پيانو در جشنواره جوان به 
عنوان ميهمان ويژه حضور به هم مي رساند و مورد تقدير
قرار مي گيرد. 
نشست توجيهي داوران و شركت كنندگان: در پايان جشنواره، و
با حضور اعضاي هيات داوران و نوازندگان جوان شركت كننده، 
نشستي توجيهي با هدف شفاف كردن نحوه داوري و گزينش 
بهترينها برگزار مي شود.]]>
</TEXT>
</DOC>
<DOC>
<DOCID>HAM2-781026-005</DOCID>
<DOCNO>HAM2-781026-005</DOCNO>
<ORIGINALFILE>/1378/781026/ejtem.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[روزنامه" حيات نو" امروز منتشر مي شود]]>
</TITLE>
<TEXT>
<IMAGE>/1378/781026/p1-2.jpg</IMAGE>
<![CDATA[
گروه اجتماعي: روزنامه "حيات نو" به صاحبامتيازي و
مديرمسئولي سيدهادي خامنه اي از امروز منتشر مي شود. 
اين روزنامه در قطع مترويي و با 12 صفحه با شعار
روزنامه اي براي تبيين انديشه هاي عالمان منتشر مي شود. 
حيات نو كه صفحات اول و آخر آن رنگي است توسعه اصلاحات، 
حفظ ارزش ها و آرمان هاي امام و دين پژوهي با تكيه بر
اسلام ناب را سرلوحه كار خود قرار داده است. 
حيات نو از جمله روزنامه هاي طيف دوم خرداد است و
سردبيري آن را عباس صفايي برعهده دارد. 
روزنامه همشهري انتشار روزنامه "حيات نو" را گرامي 
مي دارد و براي همكاران مطبوعاتي در آن نشريه آرزوي 
توفيق دارد.]]>
</TEXT>
</DOC>
<DOC>
<DOCID>HAM2-781026-006</DOCID>
<DOCNO>HAM2-781026-006</DOCNO>
<ORIGINALFILE>/1378/781026/ejtem.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[لايحه بازنشستگي پيش ازموعد بزودي 
دردستور كار مجلس قرار مي گيرد]]>
</TITLE>
<TEXT>
<![CDATA[گروه اجتماعي: مديرعامل سازمان تامين اجتماعي اعلام كرد: 
لايحه بازنشستگي پيش ازموعد مشاغل سخت و زيان آور پس 
ازطي مراحل كارشناسي، در هيات دولت تصويب شد و بزودي در
دستور كار مجلس شوراي اسلامي قرار مي گيرد. 
دكتر محمد ستاري فر در گفت و گو با خبرگزاري 
جمهوري اسلامي افزود: اين لايحه به پيشنهاد سازمان تامين 
اجتماعي تهيه و تدوين شده و تمامي شرايط ومشخصات اين نوع 
بازنشستگي باتوجه به اعتبارات لازم براي اجراي آن، 
به تصويب رسيده است. مديرعامل سازمان تامين اجتماعي، 
مخالفت اين سازمان را فقط در موردبازنشستگي پيش از موعد
مشاغل عادي عنوان كرد. 
طرح تهيه شده براي بازنشستگي پيش از موعد مشاغل سخت و
زيان آور كه قراراست امروز(يكشنبه)در مجلس شوراي 
اسلامي مطرح شود، جداي از لايحه اي است كه هيات دولت 
براي اين منظور تصويب كرده و گفته مي شود كه 
اعتبارات مربوطه در اين طرح مدنظر قرار نگرفته است.]]>
</TEXT>
</DOC>
<DOC>
<DOCID>HAM2-781026-007</DOCID>
<DOCNO>HAM2-781026-007</DOCNO>
<ORIGINALFILE>/1378/781026/ejtem.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[خبرگزاري هاي ايران و تونس به خبرنگاران 
اعزامي خدمت ارائه مي دهند]]>
</TITLE>
<TEXT>
<![CDATA[گروه اجتماعي: دو روزنامه تونسي در بازتاب امضاي برنامه 
فرهنگي وعلمي ميان ايران وتونس كه هفته گذشته به امضاي 
مهاجراني وهمتاي تونسي وي رسيد نوشتند كه براساس اين 
برنامه خبرگزاري هاي دو كشور خدمات فني مورد نياز
خبرنگاران اعزامي دو كشور را فراهم مي كنند. روزنامه 
الصحافه و الصباح دوروزنامه مشهور تونس روزهاي پنجشنبه و
جمعه بااشاره به امضاي برنامه همكاري فرهنگي و علمي 
ايران وتونس توسط مهاجراني و عبدالباقي الهرماسي همتاي 
تونسي خود نوشت كه اين برنامه زمينه هاي فرهنگ، رسانه ها، 
آموزش عالي، آموزش و پرورش، بهداشت، جهانگردي، ورزش 
وامور ديني را شامل مي شود.]]>
</TEXT>
</DOC>
<DOC>
<DOCID>HAM2-781026-008</DOCID>
<DOCNO>HAM2-781026-008</DOCNO>
<ORIGINALFILE>/1378/781026/elmif.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[به دليل حمل اشياي سنگين بيشتر ساكنان 
شهر سوخته ضايعات مهره اي داشته اند]]>
</TITLE>
<TEXT>
<IMAGE>/1378/781026/p1-3.jpg</IMAGE>
<![CDATA[
گروه علمي فرهنگي: با بررسي آسيبشناسي روي بقاياي 
استخوانهاي مكشوفه از گورستان شهر سوخته در استان سيستان 
و بلوچستان، جزئيات بيشتري درباره ساكنان اين شهر 5000
ساله آشكار شد. به گفته دكتر مازيار اشرفيان، كارشناس 
آسيبشناسي سازمان ميراث فرهنگي كشور، بررسي نمونه هاي 
مكشوفه طي سه فصل كاوش، حاكي از وجود ضايعات دژنراتيو
مهره اي و مفاصل بين مهره اي(آرتريت دژنراتيو يا آرتروز
مفاصل)در بيش از 50درصد است. 
اين ضايعات كه عموما" بر اثر فشار شديد و طاقت فرسا به 
ستون فقرات و به دليل حمل اشياء سنگين ايجاد مي شوند
مي تواند نشانگر اشتغال اين مردم به حرفه كشاورزي باشد. 
مطالعات انجام شده روي دندانها و شاخص هاي فك تحتاني نيز
نشان دهنده مصرف بالاي كربوهيدراتها(نظير گندم)و مصرف 
مواد غذايي سخت است كه سبب از دست رفتن برخي دندانها در
بيشتر نمونه ها و ساييدگي وسيع سطوح دنداني است. 
از سوي ديگر بررسي آسيبشناسي استخوانها نشانگر تراكم 
زياد بافت استخواني و مينراليزاسيون(معدني شدن)طبيعي 
آن است. براين اساس به نظر مي رسد ساكنان شهر سوخته در طي 
دوران رشد(عموما از طفوليت تا مرحله بلوغ)موادغذايي 
ضروري جهت استخوان سازي مناسب(نظير املاح كلسيم، فسفر و
D ويتامين)را به اندازه كافي مصرف مي كرده اند كه اين 
امر مي تواند دليلي بر وجود صنعت دامداري و دامپروري در
اين منطقه باشد. با توجه به برجسته بودن برآمدگي و زوائد
استخواني مربوط به اتصال عضلات به استخوان، به نظر
مي رسد عموم اهالي شهر سوخته(اعم از زن و مرد)داراي 
فعاليت عضلاني و بدني زيادي بوده اند.]]>
</TEXT>
</DOC>
<DOC>
<DOCID>HAM2-781026-009</DOCID>
<DOCNO>HAM2-781026-009</DOCNO>
<ORIGINALFILE>/1378/781026/elmif.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[كنكور، دغدغه اصلي برگزيدگان جشنواره 
خوارزمي است]]>
</TITLE>
<TEXT>
<IMAGE>/1378/781026/p11-1.jpg</IMAGE>
<![CDATA[
گفت وگو با مسعود اخوت، دانش آموز شهر كردي و دارنده 
مقام اول بخش دانش آموزي جشنواره خوارزمي در سال 78; 
* فشار خانواده ها، عموما" مانع از ادامه فعاليتهاي 
پژوهشي دانش آموزان مي شود
اشاره; 
ديرزماني است كه تحقيق، پژوهش، اختراع و ابتكار در
بسياري از كشورهاي پيشرفته، پذيرفته شده و در واقع براي 
مسئولان، برنامه ريزان و دست اندركاران امور آموزشي، 
توليدي و اجرايي، به صورت باور جدي و قانونمند درآمده 
است. اما در كشورهاي درحال توسعه، فعاليتهاي تحقيقاتي، 
ابتكارات و طراحي هاي نوين علمي، به دليل عدم شناسايي 
جايگاه مهم و تعيين كننده پژوهش در روند توسعه ملي، يكي 
از حلقه هاي گم شده فرايند توسعه به شمار مي آيند. 
مسلما" شناسايي افراد مبتكر و طراح، توجه به نياز و
خواستهاي آنان، فراهم كردن امكانات وزمينه لازم براي 
ادامه فعاليت محققان جوان و رفع موانع موجود برسر راه 
آنان، يكي از راهكارهاي اساسي دربهبود وضعيت نوآوري و
ابتكار در كشور ما خواهد بود. 
جشنواره خوارزمي، يكي از جشنواره هاي علمي و فرهنگي است 
كه همه ساله در بخشهاي مختلف در كشور ما برگزار مي شود. 
امسال در اين جشنواره در بخش دانش آموزي از ميان بيش از
5600 طرح ارسالي، 26 طرح برگزيده شدند و استان چهار محال 
و بختياري با 5 طرح برگزيده، مقام اول بخش دانش آموزي 
جشنواره خوارزمي را به خود اختصاص داد. 
مسعود اخوت، دانش آموز پيش دانشگاهي مركز شهيد بهشتي 
شهركرد(وابسته به استعدادهاي درخشان)يكي از افرادي است 
كه با طراحي سيستم نرم افزار، به مقام اول بخش 
دانش آموزي جشنواره خوارزمي امسال دست يافت. 
براي آشنايي بيشتر با اين طرح و نيز بررسي مسايل موجود
در مسير توسعه علمي و فني مبتكران و محققان جوان كشور، 
گفت وگويي با مسعود اخوت انجام شده است كه در پي مي آيد. 
* لطفا" در مورد طرح نرم افزاري برگزيده خود در جشنواره 
خوارزمي امسال توضيح دهيد. 
* من با طرحي با عنوان نرم افزار رمزنگار نويد در
جشنواره خوارزمي امسال شركت كردم. اين طرح به زبان توربو
پاسكال(Turbo Pascal 7)نوشته شده است و در محيط سيستم 
عامل داس اجرا مي شود. اين نرم افزار كليه اطلاعات را با
سيستمي خاص به صورت رمز درمي آورد، بطوري كه دستيابي به 
اطلاعات به رمز درآمده، بدون دسترسي به كليد رمز حتي 
براي خود طراح غير ممكن و ناشدني است. 
* سيستم طراحي شده نرم افزار رمزنگار نويد، چه كاربردها
و استفاده هايي دارد؟
* با توجه به اين كه در اين سيستم، اطلاعات به صورت 
ابتكاري و بدون پيچيدگي به رمز درمي آيد، مهمترين كاربرد
آن حفظ امنيت اطلاعات بويژه در جابجايي شبكه هاي 
اطلاع رساني است. كاربرد دوم اين طرح، قابليت بالاي 
استفاده در مخابرات نظامي است. 
* سيستم نرم افزار رمزنگار نويد، چه مزيتهايي نسبت به 
ساير نرم افزارهاي موجود دارد؟
* در حال حاضر، در تمامي نرم افزارهاي موجود، به نحوي 
امكان دسترسي به زبان رمز و اطلاعات به رمز درآمده وجود
دارد. همچنين خود طراح، مي تواند به رمز موجود دست يابد
و نهايتا" اطلاعات به رمز درآمده را به دست آورد. اما در
نرم افزار رمزنگار نويد، سيستم با ايده اي ابتكاري، به 
نحوي طراحي شده است كه دو عيب موجود در ساير نرم افزارها
را برطرف كرده و بدون دسترسي به كليد رمز، شانس دستيابي 
به اطلاعات حتي توسط خود طراح، صفر است و اين مسئله در
حفظ اطلاعات در موارد امنيتي در شبكه هاي اطلاع رساني و
مخابرات نظامي بسيار مهم است. 
* در حال حاضر، با توجه به گسترش فعاليت شبكه هاي رايانه 
و طراحي انواع نرم افزار در كشور، به نظر مي رسد، 
استقبال چنداني، بخصوص از سوي كشورهاي اروپايي براي خريد
نرم افزارهاي ايران نمي شود، نظر شما چيست؟
* متاسفانه همين طور است. عدم تابعيت كشور ما از
كپي رايت جهاني، برروند استقبال از نرم افزارهاي ايران و
فعاليت طراحان داخلي نرم افزار تاثير داشته است. 
* لطفا" در مورد قانون كپي رايت توضيح دهيد؟
* اين قانون در مورد نرم افزارها و ساير آثار معنوي است 
و امنيت طراحان نرم افزار و نرم افزار طراحي شده را حفظ
مي كند، به طوري كه وقتي يك طراح، نرم افزار يا سيستمي 
را طراحي كرد، كسي اجازه خريد و فروش و كپي آن را بدون 
اجازه طراح ندارد و به سختي با متخلفين برخورد مي شود. 
* تاثيرات عدم تابعيت ايران از قانون كپي رايت بر فعاليت 
طراحان نرم افزار و نرم افزارهاي طراحي شده چه بوده است؟
* عدم تابعيت به اين قانون، سبب شده تا در روابط خارجي و
بازارهاي جهاني، توجه چنداني به نرم افزارهاي طراحي شده 
طراحان ما نشود و ما هم نبايد انتظاري غير از اين داشته 
باشيم زيرا آنها همان كاري را با نرم افزارهاي طراحان 
ما مي كنند كه در كشور با نرم افزارهاي خارجي مي شود. در
ايران به راحتي نرم افزارهاي خارجي وارد شده و از روي آن 
با هزينه اي بسيار پايين كپي برداري شده ويا خريد و فروش 
مي شود درصورتي كه از نظر كپي رايت جهاني اين كار، بدون 
اجازه طراح، جرم محسوب مي شود. همين مسئله سبب شده تا
كشورهاي اروپايي براي طراحان و نرم افزارهاي داخلي 
اعتبار چنداني قايل نشوند. 
* وضع امنيت طراحان نرم افزار در داخل كشور چگونه است؟
* وضعيت طراحان نرم افزار در داخل بهتر است و يكسري 
قوانين براي حفظ امنيت نرم افزار وجود دارد هر چند
بازهم استفاده هاي غير مجاز از قبيل خريد و فروش و
كپي برداري مي شود و طراحان مجبورند يك قفل بر روي 
نرم افزار خود بگذارند تا قابل استفاده براي ديگران به 
صورت غيرقانوني نباشد، ولي مسلما" با حذف قفل، به راحتي 
مي توان به نرم افزار موجود دسترسي پيدا كرد. 
* نكته اي كه هميشه دانش آموزان شركت كننده در جشنواره 
خوارزمي مطرح مي كنند، زمان بري طولاني طرحها و باز
ماندن از معركه كنكور و دانشگاه است، نظر شما در اين 
ارتباط چيست؟
* من هم دقيقا" با اين نظر موافقم. چون كاربراي جشنواره 
خوارزمي، كاري فني و علمي است و در سطح دروس كلاسيك 
دبيرستان نيست تا بتواند توان علمي ما را در ارتباط با
دروس دبيرستان ارتقاء بخشد. كار در اين مقوله باعث 
افزايش توان فني دانش آموزان مي شود كه ربطي به دروس 
مدرسه نخواهد داشت و طبعا" در كنكور بي تاثير خواهد بود
و تضميني براي ارتقاء سطح علمي دروس اختصاصي مانند شركت 
كنندگان المپيادها وجود ندارد. چون آنان در يك زمينه خاص 
فعاليت كرده و فعاليت انجام شده درارتباط با دروس تخصصي 
است كه حداقل نتيجه اش افزايش و ارتقاء سطح علمي فرد در
همان درس خاص است. 
* با توجه به اشاره اي كه به افزايش توان فني برگزيدگان 
جشنواره هاي خوارزمي كرديد، آيا تسهيلات خاصي به اين 
افراد در زمينه هاي علمي، كنكور و... اعطاء مي شود؟
* اگر مقايسه اي بين برگزيدگان المپيادهاي علمي و
برگزيدگان جشنواره خوارزمي به عمل آوريم، خواهيم ديد كه 
اعطاي تسهيلات به اين دو دسته فعالان علمي بسيار متفاوت 
است. اعطاي امتياز 100 درصد كنكور به المپياديها كه در
مورد برگزيدگان جشنواره خوارزمي فقط 15 درصد است. همچنين 
اجازه عضويت به برگزيدگان المپيادهاي علمي در باشگاه 
دانش پژوهان جوان هر چند به نظر من شرايط و تسهيلات 
اعطايي به المپياديها نيز بسيار كم است، ولي سهم 
برگزيدگان خوارزمي از اين تسهيلات بسيار كمتر است. 
در صورتي كه برگزيدگان جشنواره خوارزمي با تلاش فراوان 
به توان فني بالايي رسيده اند كه حتي مي توانند عهده دار
مسئوليتهاي صنعتي و فني در كشور باشند، به شرطي كه از
آنان حمايت بشود و ما امروز در بسياري موارد شاهد افراد
با توان علمي بالا در قسمتهاي حساس صنعتي كشور هستيم كه 
از نظر فني، توان پاييني دارند و مسلما" اين گونه افراد، 
به طور شايسته نمي توانند در شكوفايي صنعت كشور نقش ايفا
كنند. 
* براي طراحي سيستم خودتان با چه موانع و مشكلاتي مواجه 
شديد؟
* در طول انجام و طراحي سيستم نرم افزار رمزنگار نويد، 
من با انواع مشكلات خاص و عام روبه رو بودم. مشكلات خاص 
كه در مورد طراحي خود سيستم بود. مشكلاتي نظير كمبود
افراد با توان علمي بالا در زمينه نرم افزارها، كمبود
برخي كتب تخصصي و مشكلات عام كه فكر مي كنم براي كليه 
كساني كه در مورد جشنواره خوارزمي فعاليت مي كنند در
كشور و يا استان ما وجود دارد. مسايلي چون نوع برخورد
برخي مسئولان با دانش آموزان به عنوان محقق، دغدغه هاي 
فكري خود فرد در ارتباط با مسئله كنكور، فشار خانواده ها
كه عموما" مانع از ادامه فعاليتهاي پژوهشي دانش آموزان 
مي شوند، چون مسلما" خانواده براي آينده فرد نگران است و
كنكور هم به زمان و برنامه ريزي خاص نيازمند است كه با
فعاليت در انجام كارهاي تحقيقاتي اين زمان از دست مي رود. 
مشكل بعدي زمان بري طرحها همچنين كمبود بودجه هاي 
اختصاص يافته به استانهاي كوچك واقعا" مشكل زا است. 
* بهاره بني طالبي - خبرنگار همشهري در شهر كرد]]>
</TEXT>
</DOC>
<DOC>
<DOCID>HAM2-781026-010</DOCID>
<DOCNO>HAM2-781026-010</DOCNO>
<ORIGINALFILE>/1378/781026/elmif.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[كتابخانه اي كوچك در دل محله اي بزرگ]]>
</TITLE>
<TEXT>
<![CDATA[كتابخانه عمومي آيت الله حكيم كه در عيد غدير سال گذشته 
با همياري و ابتكار سيدمحمد تقي حكيم در حصار بوعلي 
نياوران راه اندازي شده بود، در طول اين مدت به يمن 
علاقه مندان كتابخواني و تلاش هيات امناي آن، از نظر كمي 
و كيفي دچار تغييرات قابل ملاحظه اي شده است كه بدنيست 
به گوشه اي از اين مسائل پرداخته شود. 
* تاكنون با همياري اهالي محل، تعداد كتب آن از 3 هزار
جلد به 7 هزار جلد افزايش يافته است كه اميد مي رود با
اهداي كتاب از سوي كتابخوانان، اين تعداد افزايش يابد. 
البته ذكر اين نكته لازم است كه كتابخانه كوچك اما پربار
محله" حصار بوعلي "داراي يكصد جلد كتاب چاپ سنگي قديم و
80 جلد كتاب خطي نفيس است كه از اين نظر، در بين برخي از
كتابخانه هاي محلي از ارج و قرب خاصي برخوردار است. 
* حضور 750 نفر عضو ثابت در كتابخانه عمومي آيت الله 
حكيم، شرايط را به گونه اي فراهم كرده كه موءسس آن 
توانسته براساس تعهد داده شده از محل وقف منزل خود، مخزن 
كتابخانه را از قرائت خانه جدا نمايد. در حال حاضر اين 
كتابخانه براي تامين نيازهاي معنوي خود وابسته به "آستان 
قدس رضوي "گرديد، البته اين دومين كتابخانه تهران است كه 
پس از كتابخانه ملك به آستان قدس رضوي وابسته مي شود. 
* با توجه به درخواست علاقه مندان كتابخواني، هيات امنا
براي خدمات دهي به افراد اهل مطالعه روزهاي زوج را به 
برادران و روزهاي فرد رابه خواهران(از ساعت 9 صبح الي 8
شب به جز روزهاي تعطيل)اختصاص داده اند. بي شك 
راه اندازي چنين كتابخانه هاي محلي در نقاط پرجمعيت و
مشتاق به مطالعه مي تواند زمينه را براي ترويج كتابخواني 
در نسل نوجوان و جوان فراهم سازد، اميد است كه مسئولان 
فرهنگي بتوانند با كمك هاي معنوي و اهداي كتاب بر غناي 
هرچه بيشتر اين نوع كتابخانه هاي عمومي عام المنفعه 
بيفزايند. 
اين كتابخانه، در خيابان شهيد باهنر تهران(نياوران)،
خيابان سرتيپ، خيابان رضا سعيدي(مهماندوست)، پلاك 62
واقع شده و با شماره تلفن 2281249 مي توان با آن تماس 
برقرار كرد.]]>
</TEXT>
</DOC>
<DOC>
<DOCID>HAM2-781026-011</DOCID>
<DOCNO>HAM2-781026-011</DOCNO>
<ORIGINALFILE>/1378/781026/elmif.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[مجموعه آشنايي با فيلسوفان]]>
</TITLE>
<TEXT>
<![CDATA[آشنايي با فيلسوفان، مجموعه اي از زندگينامه هاي 
فيلسوفان مشهور است كه براي گشودن باب آشنايي با
انديشه ها و ديدگاه هاي آنان، توسط نشر مركز منتشر
مي شود. 
در هر كتاب از اين مجموعه، گذشته از ارائه اطلاعات 
زندگينامه اي، افكار هر فيلسوف در ارتباط با تاريخ فلسفه 
به طور كلي و نيز در رابطه با جريانها و تحولات فكري و
اجتماعي و فرهنگي عصر او بازگو مي شود. اساس كار در اين 
كتابها، سادگي و اختصار بوده است تا جوانان و نيز
علاقه منداني كه از پيش مطالعات فلسفي زيادي نداشته اند، 
بتوانند به آساني از آنها بهره بگيرند. مجموعه كتابهاي 
آشنايي با فيلسوفان، شامل عناوين زير است: 
ارسطو، اسپينوزا، استوارت ميل، افلاطون، اكونياس قديس، 
اگوستين قديس، بركلي، بيكن، دكارت، راسل، سارتر، سقراط، 
شوپنهاور، كانت، كنفوسيوس، لاك، كي يركه گور، لايپنيتس، 
ماركس، ماكياولي، نيچه، وينگنشتاين، هگل و هيوم.]]>
</TEXT>
</DOC>
<DOC>
<DOCID>HAM2-781026-012</DOCID>
<DOCNO>HAM2-781026-012</DOCNO>
<ORIGINALFILE>/1378/781026/elmif.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[310 مقاله داخلي و خارجي در نخستين 
همايش ملي بيوتكنولوژي]]>
</TITLE>
<TEXT>
<![CDATA[گروه علمي فرهنگي: بيش از 310 مقاله داخلي و خارجي در
زمينه رشته هاي مختلف بيوتكنولوژي به دبيرخانه نخستين 
همايش ملي بيوتكنولوژي جمهوري اسلامي ارسال شد. دكتر علي 
كرمي دبير اجرايي اين همايش در گفتگويي با خبرنگار ما
ضمن اعلام اين خبر با اشاره به اين كه همايش مزبور از
تاريخ 3 الي 5 اسفندماه سال جاري در تهران، برپا خواهد
شد گفت: از ميان مجموع مقالات رسيده، 76 مقاله در گروه 
بيوتكنولوژي، 48 مقاله در زمينه صنعت و محيط زيست، 90
مقاله در زمينه كشاورزي، منابع طبيعي و دام و آبزيان، 31
مقاله در گروه زيست شناسي مولكولي و شش مقاله در زمينه 
كنترل كيفي و جنبه هاي اخلاقي و حقوقي بيوتكنولوژي توسط
كميته داوران پذيرفته شده كه به شكل سخنراني يا پوستر در
ايام برپايي همايش ارائه خواهند شد. وي گفت: در اين همايش 
علاوه بر محققين و متخصصين داخلي، 21 مقاله از محققين 
ايراني و خارجي از كشورهايي مانند هلند، كانادا، آمريكا، 
هند، آلمان و روسيه شركت داده شده است.]]>
</TEXT>
</DOC>
<DOC>
<DOCID>HAM2-781026-013</DOCID>
<DOCNO>HAM2-781026-013</DOCNO>
<ORIGINALFILE>/1378/781026/elmif.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[طرحهاي خارجي شركت كننده در جشنواره 
خوارزمي 200 درصد رشد داشته است]]>
</TITLE>
<TEXT>
<![CDATA[گروه علمي فرهنگي: تعداد 296 طرح خارجي از 50 كشور جهان 
به دبيرخانه سيزدهمين جشنواره بين المللي خوارزمي ارسال 
شده است. 
به گزارش روابط عمومي سازمان پژوهشهاي علمي و صنعتي 
ايران، در سيزدهمين جشنواره بين المللي خوارزمي 421 طرح 
داخلي، 296 طرح خارجي و 20 طرح از ايرانيان مقيم خارج 
شركت كرده است كه اين امر نشانگر رشد 200 درصدي در تعداد
طرحهاي خارجي است.]]>
</TEXT>
</DOC>
<DOC>
<DOCID>HAM2-781026-014</DOCID>
<DOCNO>HAM2-781026-014</DOCNO>
<ORIGINALFILE>/1378/781026/elmif.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[قدرداني وزير آموزش و پرورش از خيرين 
مدرسه ساز]]>
</TITLE>
<TEXT>
<![CDATA[گروه علمي فرهنگي: وزير آموزش و پرورش از همت و تلاش 
افراد خير در كار ساخت مدرسه در منطقه شميرانات قدرداني 
كرد. حسين مظفر جمعه شب در ديدار از تاسيسات آموزشي، 
فرهنگي و ورزشي آموزش و پرورش منطقه يك تهران، روند ساخت 
و توسعه مراكز آموزشي و مدرسه سازي در اين منطقه از
تهران را خوب توصيف كرد.]]>
</TEXT>
</DOC>
<DOC>
<DOCID>HAM2-781026-015</DOCID>
<DOCNO>HAM2-781026-015</DOCNO>
<ORIGINALFILE>/1378/781026/eqtes.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[در هشت ماه سال جاري 1357 واحد صنعتي به 
بهره برداري رسيد]]>
</TITLE>
<TEXT>
<![CDATA[در اين واحدها 340 ميليارد تومان سرمايه گذاري شده است 
پس از يك دوره ركود در سرمايه گذاري كه دامنگير
فعاليت هاي مختلف اقتصادي شده بود، از نخستين ماههاي 
امسال ميل به سرمايه گذاري در بخش هاي گوناگون روندي 
افزايشي يافته است. رونق نسبي درافزايش بخش مسكن، رونق 
دوباره بازار سهام، رشد شاخص توليد در كارگاههاي بزرگ 
صنعتي و سرانجام رشد تقاضاي سرمايه گذاري صنعتي توسط بخش 
خصوصي در ماههاي اخير نشانه هايي اميدواركننده براي 
دورشدن اقتصاد ايران از ركود هستند. به گزارش وزارت 
صنايع تقاضاي سرمايه گذاري صنعتي در 8 ماه منتهي به آبان 
ماه 50 درصد رشد را تجربه كرده است مشروح خبر را در
ادامه بخوانيد. 
در 8 ماه آغاز سال جاري 1357 واحد صنعتي با
سرمايه گذاري 340 ميليارد تومان به بهره برداري رسيد
گروه اقتصادي: در 8 ماه منتهي به آبان امسال 1357 واحد
صنعتي با سرمايه گذاري معادل 340 ميليارد تومان و
اشتغال زايي 26 هزار نفر به بهره برداري رسيد. براساس 
آمارهاي دريافتي از سراسر كشور در 8 ماه يادشده 5 هزار و
155 فقره جواز تاسيس با پيش بيني سرمايه گذاري 1670
ميليارد تومان و پيش بيني اشتغال 133 هزار نفر صادر شده 
است كه نسبت به 8 ماه منتهي به آبان 1377 از نظر تعداد
مجوزها 22 درصد، از نظر سرمايه گذاري 49 درصد و از نظر
پيش بيني اشتغال 23 درصد افزايش نشان مي دهد. 
به گزارش وزارت صنايع تا پايان آبان ماه امسال 9108 فقره 
جواز تاسيس با پيشرفت فيزيكي 20 تا 99 درصد در سراسر
كشور موجود است 420 درصد از اين طرحها نسبت به خريد زمين، 
آب و برق اقدام كرده اند. پيش بيني مي شود با راه اندازي 
طرحهاي بالاتر از 40 درصد(5251)بالغ بر 188 هزار فرصت 
شغلي ايجاد شود. براساس گزارش وزارت صنايع تا پايان آبان 
ماه ليست طرحهاي ناتمام اولويت اول از محل تبصره 3 قانون 
بودجه 1378 كل كشور تعداد 222 طرح و با ارائه تسهيلات به 
ميزان 37 ميليارد تومان به تفكيك استان و بانكهاي عامل 
اعلام شده است.]]>
</TEXT>
</DOC>
<DOC>
<DOCID>HAM2-781026-016</DOCID>
<DOCNO>HAM2-781026-016</DOCNO>
<ORIGINALFILE>/1378/781026/eqtes.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[با وجود مخالفت آمريكا بانك جهاني 231
ميليون دلار به ايران وام مي دهد]]>
</TITLE>
<TEXT>
<![CDATA[گروه اقتصادي: سهامداران بانك جهاني موافقت خود را با
اعطاي دو فقره وام به ايران به ارزش 231 ميليون دلار
اعلام كردند، اين در حالي است كه آمريكا مخالف اين اقدام 
بانك جهاني است. 
روزنامه واشنگتن پست به نقل از يك سخنگوي بانك جهاني 
نوشت: وامهاي مزبور براي اجراي يك طرح بهداشتي و يك طرح 
عمراني شهري است. 
اين روزنامه نوشت: اين براي نخستين بار است كه سهامداران 
بانك جهاني با وجود مخالفت آمريكا با پرداخت وام به 
ايران موافقت مي كنند. از دو فقره وام درخواستي 86
ميليون دلار آن براي اجراي يك طرح بهداشتي و درمان اوليه 
عمومي و 145 ميليون دلار آن براي اجراي يك طرح فاضلاب
شهري است. به درخواست اكثريت سهام داران بانك جهاني 
پرداخت وام از سوي بانك جهاني به ايران از 1993 متوقف 
بود.]]>
</TEXT>
</DOC>
<DOC>
<DOCID>HAM2-781026-017</DOCID>
<DOCNO>HAM2-781026-017</DOCNO>
<ORIGINALFILE>/1378/781026/eqtes.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[صادرات گاز ايران به تركيه سال 1380
آغاز مي شود]]>
</TITLE>
<TEXT>
<![CDATA[آنكارا- خبرگزاري جمهوري اسلامي: شركت سهامي خطوط لوله 
نفت و گاز تركيه "بوتاش "در اطلاعيه اي اعلام كرد، 
واردات گاز از ايران از 8 مرداد ماه 1380" آغاز مي شود. 
دراطلاعيه اين شركت كه ديروز درآنكارا منتشرشد آمده است، 
توافق واردات گاز ايران به تركيه در جريان سفرهفته 
گذشته هيات اقتصادي تركيه به تهران حاصل شده است. 
اطلاعيه مي افزايد: هيات ترك به سرپرستي "گوگحان يارديم "
رئيس شركت بوتاش دراين سفر ديركرد تركيه دراتمام پروژه 
را تشريح كرد كه با حسن نيت طرف ايراني روبه رو شد و
قرار شد واردات گاز از ايران به 30 جولاي سال 2001
ميلادي موكول شود. 
براساس قراردادي كه در هشتم اوت 1996 ميلادي در تهران 
به امضاء رسيد، واردات گاز تركيه از ايران اول سال جاري 
ميلادي پيش بيني شده بود. 
اين اطلاعيه مي افزايد براساس توافقات انجام شده يك 
گروه كاري مشترك در دو ماه آينده براي اتمام فعاليت هاي 
اداري و فني مربوط به اجراي طرح تلاش خواهد كرد. 
قرارداد گاز ايران و تركيه يك قرارداد 22 ساله است و به 
موجب اين قرارداد ايران در مرحله اول سالانه سه ميليارد
متر مكعب گاز به تركيه صادر مي كند. 
اين مقدار در سال هاي بعد تا سقف ده ميليارد متر مكعب
افزايش خواهد يافت. به موجب اين قرارداد گاز ايران از
طريق تركيه به اروپا نيز صادر مي شود.]]>
</TEXT>
</DOC>
<DOC>
<DOCID>HAM2-781026-018</DOCID>
<DOCNO>HAM2-781026-018</DOCNO>
<ORIGINALFILE>/1378/781026/eqtes.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[صادرات كشور از شمول مقررات تعزيرات 
حكومتي خارج شد]]>
</TITLE>
<TEXT>
<![CDATA[گزوه اقتصادي: براساس مصوبه تازه صادرات ايران از شمول 
مقررات تعزيرات حكومتي خارج شد و آئين نامه اجرايي آن از
سوي بانك مركزي به مراجع ذيربط ابلاغ شد. 
به گزارش روابط عمومي و امور بين الملل مركز توسعه 
صادرات ايران، صادرات كشور از شمول مقررات تعزيرات 
حكومتي خارج شده است و تشخيص موجه بودن يا نبودن عدم 
ايفاي تعهدات ارزي بر عهده كميسيوني متشكل از نمايندگان 
بانك مركزي، گمرك جمهوري اسلامي ايران، اتاق بازرگاني، 
وزارت بازرگاني، مركز توسعه صادرات ايران و نماينده 
وزارتخانه توليدي ذيربط(حسب مورد)گذارده شده است. 
بر طبق ماده يك آئين نامه مزبور مواردي كه باعث عدم 
ايفاي تعهد ارزي شده و قابل طرح در كميسيون ياد شده 
مي باشد عبارتند از: خسارات وارد به كالاي صادر شده 
(مانند آتش سوزي، دزدي، فساد كالا و حوادث ناشي از حمل و
نقل)، ورشكستگي يا فوت خريدار يا فروشنده كالا، ضبط يا
مصادره كالاهاي صادر شده در كشور مقصد يا ساير كشورها، 
تاخير در حمل كالا يا تاخير در ورود آن به مقصد، كاهش 
قيمت كالا در بازار جهاني پس از صدور، عدم تطبيق كالاي 
فروخته شده با قرارداد منعقده، امتناع خريدار از پرداخت 
وجه و حالت اضطراري. 
پرونده هايي كه تاكنون به مراجع قضايي ارجاع شده ولي 
براي آنها راي صادر نشده است نيز قابل طرح در كميسيون 
مي باشد. دبيرخانه كميسيون ياد شده در بانك مركزي 
مستقر بوده و صادركنندگان براي اطلاع از مفاد آئين نامه 
فوق مي توانند به دبيرخانه مزبور يا به مركز خدمات 
صادراتي(واقع در سالن شماره 16 شركت سهامي نمايشگاههاي 
بين المللي ايران)مراجعه فرمايند. 
يك كارشناس اقتصادي در خصوص تاثيرات مثبت خارج شده 
صادرات كشور از شمول مقررات تعزيرات حكومتي گفت: تا پيش 
از اين با صادركننده ها مانند قاچاقچي ارز رفتار مي شد و
در صورتي كه بنا به هر دليل صادركننده قادر به انجام 
تعهدات ارزي خود نمي شد به دادگاه معرفي مي شد و تا
مدتها در گير امور قضايي مي شد و از فعاليت هاي صادراتي 
نيز باز مي ماند. وي گفت: با اجراي اين مصوبه، صادركننده 
بدون دغدغه قادر به صادرات خواهد بود و در زمان مناسب و
با فرصت كافي قادر به بازاريابي و فروش كالاهاي خود
خواهد شد ضمن آنكه به تعهدات ارزي خود نيز عمل خواهد كرد.]]>
</TEXT>
</DOC>
<DOC>
<DOCID>HAM2-781026-019</DOCID>
<DOCNO>HAM2-781026-019</DOCNO>
<ORIGINALFILE>/1378/781026/eqtes.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نمايندگي هاي وزارت مسكن در شهرستانها
جمع آوري مي شود]]>
</TITLE>
<TEXT>
<![CDATA[وزير مسكن و شهرسازي گفت: جمع كردن نمايندگي هاي وزارت 
مسكن و شهرسازي در سطح شهرستانها يكي از برنامه هاي 
اساسي اين وزارتخانه است. 
مهندس علي عبدالعلي زاده قبل از ظهر روز شنبه در جمع 
اعضاي شوراهاي شهرهاي آذربايجان غربي افزود: در اجراي 
اين سياست تاكنون 93 نمايندگي اين وزارتخانه در شهرها
تعطيل شده و تا پايان سال آينده وزارت مسكن و شهرسازي در
شهرستانها نمايندگي نخواهد داشت. 
وي اضافه كرد: با جمع آوري نمايندگي هاي وزارت مسكن و
شهرسازي در شهرستان هاوظايف اين وزارتخانه به شهرداري ها
واگذار مي شود و وزارتخانه تنهاوظيفه نظارتي دارد. 
وزير مسكن و شهرسازي گفت: با اعمال اين سياست، تقويت و
افزايش درآمد شهرداريها دولت نيز از بحث زمين خارج 
مي شود. 
وي همچنين شوراهاي اسلامي شهرها را بعنوان يك سازمان 
غيرتخصصي عام كه باراي مستقيم مردم انتخاب شده اند، 
توصيف كرد و با اشاره به ماهيت مردمي شوراها، اين نهاد
را داراي رسميت و گستردگي زياد توصيف كرد. 
در اين نشست كه با حضور اعضاي سازمان نظام مهندسي استان 
برگزار شدمهندس عبدالعلي زاده هدف از تشكيل سازمان هاي 
غير دولتي نظير سازمان نظام مهندسي را كمك به دولت براي 
اداره بهتر كشور دانست. 
واگذاري زمين در شهرهاي جديد
عضو هيات مديره انجمن شركت هاي ساختماني گفت: سياست 
واگذاري زمين در شهرهاي جديد بدون پيش بيني امكانات 
زيربنايي از آغاز صحيح نبوده و اين امر همچنان تداوم 
دارد. 
جواد خوانساري ديروز به خبرگزاري جمهوري اسلامي گفت: بيش 
از 10 سال از واگذاري زمين در شهرهاي جديد مي گذرد، اما
آماده سازي زمين در اين شهرها تاكنون به پايان نرسيده 
است. 
وي يادآور شد: هدف وزارت مسكن وشهرسازي در شهرهاي جديد
فروش قطعات زمين به مردم بود، اما امكانات لازم براي 
اسكان در اين شهرها تاكنون فراهم نشده است. 
خوانساري افزود: براساس آمار منتشره تا پايان دومين 
برنامه توسعه(1378)بايد در 18 شهر جديد در سطح كشور
بالغ بر 580 هزار نفر اسكان مي يافتند، اما تاكنون 20
درصد از اين ميزان تحقق يافته است. 
وزارت مسكن و شهرسازي معتقد است يكي از عوامل عمده عدم 
تحقق برنامه اجرايي در شهرهاي جديد، نبود همكاري بين 
ارگان هاي ذيربط و مسئول است. وزارت مسكن وشهرسازي براي 
اسكان مردم درشهرهاي جديد يارانه پرداخت مي كند، اما به 
دليل نبود راه هاي ارتباطي سريع و ايمن، مردم انگيزه 
كمتري براي اقامت در اين شهرها دارند.]]>
</TEXT>
</DOC>
<DOC>
<DOCID>HAM2-781026-020</DOCID>
<DOCNO>HAM2-781026-020</DOCNO>
<ORIGINALFILE>/1378/781026/eqtes.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[يك هيات بلندپايه اقتصادي عربستان به 
ايران مي آيد]]>
</TITLE>
<TEXT>
<![CDATA[ابوظبي- خبرگزاري جمهوري اسلامي: "اسامه جعفرفقيه "وزير
بازرگاني عربستان سعودي در راس يك هيات بلندپايه اقتصادي 
و بازرگاني فردا به تهران مي آيد. 
سفارت كشورمان در رياض گزارش داد، بيش از 60 تن از
بازرگانان، صاحبان صنايع و نمايندگان وزارتخانه ها وساير
مراكز دولتي عربستان وزير بازرگاني اين كشور را همراهي 
مي كنند. 
هيات سعودي قرار است در دومين اجلاس كميسيون مشترك 
دوكشور كه هفته جاري در تهران برگزار مي شود شركت كند. 
دراين اجلاس ضمن بررسي مناسبات اقتصادي دو كشور، 
راهكارهاي ارتقاي سطح همكاريهاي دوجانبه در زمينه هاي 
مختلف اقتصادي، بازرگاني، فني، صنعتي و فرهنگي مورد
بررسي قرار مي گيرد. 
هيات سعودي دراين سفر چهار روزه از نزديك با برخي 
توانمندي ها و فعاليت هاي صنعتي، فني و عمراني كشورمان 
آشنا خواهد شد و با مسئولان بخش هاي دولتي و خصوصي 
گفت وگو و مذاكره خواهد كرد.]]>
</TEXT>
</DOC>
<DOC>
<DOCID>HAM2-781026-021</DOCID>
<DOCNO>HAM2-781026-021</DOCNO>
<ORIGINALFILE>/1378/781026/eqtes.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[واحد بنزين سازي پالايشگاه تركمن باشي 
توسط متخصصان ايراني سال آينده به 
بهره برداري مي رسد]]>
</TITLE>
<TEXT>
<![CDATA[مديرعامل شركت ملي مهندسي و ساختمان نفت ايران اعلام 
كرد: حدود يك سوم از كار احداث واحد بنزين سازي 
پالايشگاه تركمن باشي جمهوري تركمنستان ازسوي متخصصان 
ايراني انجام شده است. 
مهندس حسين كريمي آشتياني گفت: فعاليت احداث واحد
بنزين سازي پالايشگاه تركمن باشي به خوبي ادامه دارد و
تا كنون حدود 30 درصد پيشرفت داشته است. وي گفت: كارهاي 
ساختماني و سيويل طرح در حال انجام است و سفارش 
ساخت تجهيزات اين واحد به شركت هاي سازنده خارجي داده 
شده است. كريمي آشتياني اظهار داشت: ليسانس واحد
بنزين سازي پالايشگاه تركمن باشي از شركت يواوپي انگليس 
خريداري شده است و شركت ملي مهندسي و ساختمان نفت ايران 
پيمانكار اجرايي طرح و عهده دار فعاليت مهندسي، اجرا و
تامين تجهيزات طرح با همكاري مهندسان مشاور داخلي است. وي 
گفت: ارزش قرارداد احداث واحد بنزين سازي پالايشگاه 
تركمن باشي حدود 50ميليون دلار است. هزينه احداث اين 
واحد با ارائه صورت وضعيت از سوي شركت ملي مهندسي و
ساختمان نفت ايران با تاييديه نماينده كارفرما كه شركت 
تكنيپ ايتاليا است، بتدريج از سوي شركت دولتي نفت و
گازتركمنستان پرداخت مي شود.]]>
</TEXT>
</DOC>
<DOC>
<DOCID>HAM2-781026-022</DOCID>
<DOCNO>HAM2-781026-022</DOCNO>
<ORIGINALFILE>/1378/781026/eqtes.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[سنت نيكويي كه خاتمي بنياد نهاد]]>
</TITLE>
<TEXT>
<![CDATA[در حاشيه سخنان رئيس جمهوري در جمع اعضاي خبرگان 
سعيد ليلاز
اطلاعات اقتصادي رسمي و دقيق منتشره پيرامون وضعيت 
اقتصادي كشور در ماههاي اخير، تاييدكننده كارشناسي و
علمي اين عبارات حجت الاسلام سيدمحمد خاتمي رئيس جمهوري 
است كه خودكفايي اقتصاد ايران در حال حاضر را معلول و
محصول سياستگذاري ها و سرمايه ريزي هاي دولت ايران در
دوره رياست جمهوري اكبر هاشمي رفسنجاني مي داند. 
يادداشت حاضر، مي كوشد در اين راه ارقامي هر چه تازه تر، 
روشنتر و كارشناسي تر ارائه كند كه چگونه 
سرمايه گذاري هاي سالهاي 1368 تا 1376 دگرگوني هاي 
بنيادين در ساختار اقتصاد ايران و اندازه و ژرفاي 
وابستگي آن به دلارهاي نفتي پديد آورده است. 
به لحاظ هم قيمت هاي جهاني نفت خام و هم ميزان درآمدهاي 
ارزي حاصل از صادرات نفت خام، سال 1377 بدون ترديد
بدترين سال در بين دوره 1366 تاكنون بوده است. در اين 
سال كه از نظر ديرپايي كاهش قيمت نفت خام در 30 سال 
گذشته سابقه نداشت، رقم كل صادرات نفتي كشور براي نخستين 
بار ظرف 13 سال به كمتر از 10 ميليارد دلار رسيد كه 5/4
ميليارد دلار از بدترين رقم صادرات در دولت آقاي هاشمي 
رفسنجاني در سال 1372 كمتر بود. 
در همين سال يعني 1377، وضع صادرات غيرنفتي نيز به همان 
اندازه روبه وخامت داشت و درحد كمتر از 2/3 ميليارد دلار
در جازد. مجموع اين ارقام، عملكرد كل صادرات نفتي و
غيرنفتي ايران در سال 1377 را به 59 درصد- حدود نصف - سال 
1375 رساند. همه اين ارقام و عملكردها، طبعا" فشار بر
واردات را در حد سال هاي 1373 به اين سو حفظ كرد و اجازه 
نداد ارزش و حجم واردات كشور از 3/14 ميليارد دلار و
3/16 ميليون تن فراتر برود. 
به لحاظ وزني واردات ايران در 1377 بيش از 25 درصد كاهش 
نيز يافت. با وجود همه اين فشارها و محدوديت هاي كم نظير
با ناآرامي هاي سياسي گسترده و ژرف نيز همراه بود و در
مجموع سال 1377 را به يكي از سال هاي استثنايي تاريخ 
اقتصاد نوين ايران تبديل كرد، ارقام و عملكرد اقتصاد ملي 
در اين سال روندي همچنان مثبت و رو به رشد را به نمايش 
گذاشت. اين، نشان مي دهد كه اقتصاد ايران، عمدتا" بر
پايه سرمايه گذاري هاي 10 سال گذشته، تا حد چشمگيري از
وابستگي به درآمد نفت رهايي يافته است. در سال 1377 رشد
توليد ناخالص داخلي ايران در حالي به 6/1 درصد رسيد كه 
اغلب كشورهاي آسيايي و در حال توسعه با شديدترين سقوط
اقتصادي تاريخ خود روبرو بودند. 
پس از بخش كشاورزي، بخش ساختمان از خودكفاترين بخشهاي 
اقتصاد ايران به شمار مي آيد. اگر كارشكني هاي سياسي و
مشكلات پديدآمده در مسئله شهرداري تهران گريبان اين بخش 
را در سال هاي 1376 و 1377 نگرفته بود، رشد اقتصادي 
ايران در سال هاي ياد شده به جاي 4/3 و 6/1 درصد، به 
ترتيب 4 و 2/2 درصد بود كه از هر نظر و با توجه به وضعيت 
اقتصادي كشورهاي رشديابنده در اين سال ها، عملكردي قابل 
قبول و مثبت به شمار مي آيد. 
اما عملكرد روشن تر و نمونه عيني تر، كاركرد بخش صنعت و
به ويژه كارگاههاي بزرگ صنعتي در اين سالهاست. 
بخش صنعت و كارگاههاي بزرگ صنعتي، از متهمان رديف اول در
وابستگي ارزي اقتصاد ايران به شمار مي آيند. و از جمله 
خاكريزهايي هستند كه منتقدان اقتصاد ايران، همواره در
تصرف آن به مثابه نماد ارزبري و بي كفايتي دست اندركاران 
مي كوشند. در سال 1377 رشد ارزش افزوده بخش صنعت و معدن 
8/4 درصد يعني برابر متوسط رشد اقتصادي كشور بود. از آن 
جالبتر، شاخص توليد كارگاههاي بزرگ صنعتي است كه وجود
همه فشارهاي ارزي و تلاطمات سياسي، رشد 8 درصد را در اين 
سال تجربه كرد. 
در سه ماه نخست سال 1378 با وجود بهبود نسبي درآمدهاي 
نفتي، فشار بر واردات نه تنها ادامه يافت، بلكه شديدتر
هم شد و ارزش كل واردات كشور نسبت به مدت مشابه سال ما
قبل 21 درصد كاهش يافت. اما اين تشديد فشار، به جاي وارد
آمدن فشار مضاعف بر بخش صنعت يا دست كم محدودسازي رشد آن، 
به بهبود هر چه بيشتر عملكرد آن انجاميد; به گونه اي كه 
رشد شاخص توليد كارگاههاي بزرگ صنعتي ايران به مثابه 
موتور محركه بخش صنعت، در سه ماه نخست امسال به 4/11
درصد رسيد كه 3 برابر- دقت بفرماييد3 برابر- رقم مشابه 
سال قبل بود. به اين ترتيب، اگر اين روند با دگرگوني 
ناگهاني و اساسا" سياسي در كشور روبرو نشود و اگر
دعواهاي سياسي و جناحي در همين حد بماند- كمترشدن آن 
پيشكش- رشد اقتصادي ايران با وجود ثابت ماندن ارزش 
واردات درحد 13 ميليارد دلار و به كف آمدن مازاد تراز
ارزي دست كم 5 ميليارد دلاري، 4 تا 5 درصد خواهد بود. 
فراموش نكنيم كه حجم سرمايه گذاري در بخش مسكن، پس از 2
سال ركود مجددا" به رونقي اميدواركننده روي نهاده است ; 
البته اگر عاشقان دلسوخته انزواي سياسي و فقر اقتصادي 
ايران در سطوح عاليه بگذارند. دستاوردها يا ناكامي هاي 
تمدني به بزرگي و تنوع ايران، بزرگتر و سترگتر از آن است 
كه بتوان آن را در پشت نام اين و آن - هر قدر هم بزرگ كه 
باشند- پنهان كرد. اقتصاد ايران، هم در دوران رياست 
جمهوري هاشمي رفسنجاني وهم رياست جمهوري سيدمحمد خاتمي، 
قطعا" دستاوردهايي بزرگ - و ناكامي هايي باز هم بزرگ - 
داشته و خواهد داشت. ناديده گرفتن اين دستاوردها با
انگيزه هايي سياسي و جناحي و حتي شخصي، نه تنها بي حرمتي 
به حقيقت تاريخ، بلكه بي احترامي به رنجها، تحمل ها و
خون دل خوردن هاي يك تمدن سترگ است آنها كه از اين نظر
و بي محابا به هاشمي رفسنجاني مي تازند، دوستان خاتمي هم 
نيستند. اينجا نيز سيدمحمد خاتمي، در بزرگداشت سلف خود- 
و نه به تملق و مداهنه - سنتي نيكو را بنياد مي نهد كه 
بيش از همه ضامن حرمت گذاشتن به شخص او در دوراني ديگر
است.]]>
</TEXT>
</DOC>
<DOC>
<DOCID>HAM2-781026-023</DOCID>
<DOCNO>HAM2-781026-023</DOCNO>
<ORIGINALFILE>/1378/781026/eqtes.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تغييرات عمده قيمت سهام]]>
</TITLE>
<TEXT>
<![CDATA[(شنبه 25 دي)
تغييرقيمت 
آخرين قيمت 
تعدادسهام معامله شده 
نام شركت 
147
3092
1000
املاح ايران 
247
5192
1000
كالسيمين 
2
5253
3767
شيشه وگاز
1
10601
700
چيني البرز
5- 
7545
790
چيني ايران 
10
10090
600
كاشي الوند
190
4140
1500100
كاشي حافظ
18- 
5280
1249
سيمان تهران 
7
5557
313
سيمان كرمان 
6
3045
6851
سيمان فارس وخوزستان 
12- 
5268
12828
پشم شيشه ايران 
1
17601
9099
فرآورده هاي نسوز
8
1850
450
دشت مرغاب
50- 
6000
6518
صنعتي بهشهر
39- 
2860
2616
بهپاك 
2298- 
2000
1000
قندقهستان 
1- 
3259
1984
قندتربت جام 
2- 
12618
292
پارس مينو
20- 
2100
110035
شهدايران 
1- 
1049
3225
كاغذسازي قائمشهر
101- 
15119
350
افست 
58
25065
7827
نفت بهران 
103
5020
670
پتروشيمي آبادان 
4- 
7505
4030
صنايع شيميايي ايران 
28- 
2678
4066
پتروشيمي خارك 
1
5341
1041
داروسازي جابرابن حيان 
20
5823
4337
كيميدارو
14
9076
711
دارويي رازك 
40
4200
1765
داروپخش 
8
6408
2590
داروسازي كوثر
12- 
4888
2921
پاكسان 
50
6200
1500
تولي پرس 
1
3500
3000
توليدي تهران 
2
3152
1916
لوله وماشين سازي ايران 
1
2951
1619
ايران پويا
1- 
1119
3150
جنرال 
91- 
7189
2700
صنعتي بوتان 
78- 
3419
53650
پارس الكتريك 
98
3748
111042
ايران خودرو
11- 
2177
28946
گروه بهمن 
49- 
5700
3841
ايران خودروديزل 
400- 
28475
1500200
سايپا
5- 
6000
1413
لنت ترمزايران 
37
1947
4787
ايران دوچرخ 
3
500
2000
حق تقدم نيروي محركه 
1
1800
124153
سرمايه گذاري ملي ايران 
42- 
3255
2517
سرمايه گذاري البرز
10
3748
105073
توسعه صنايع بهشهر
/ 79. 
53/2008
- 
شاخص كل قيمت سهام 
قيمت طلا و ارز
گروه اقتصادي: ديروز در بازار تهران قيمت فروش سكه بهار
آزادي و طلا به اين شرح بود: يك بهار آزادي 62 هزار
تومان، نيم بهار آزادي 37 هزار تومان، ربع بهار آزادي: 
20 هزار تومان. يك گرم طلاي 18 عيار6 هزار و 150 تومان. 
دلار آمريكا در بازار غيررسمي ارز حدود 862 تومان عرضه 
مي شد. واريزنامه هاي صادراتي در بازار سهام با يك ريال 
افزايش به ازاي هر دلار 5139 ريال دادوستد شد.]]>
</TEXT>
</DOC>
<DOC>
<DOCID>HAM2-781026-024</DOCID>
<DOCNO>HAM2-781026-024</DOCNO>
<ORIGINALFILE>/1378/781026/gozar.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[براي ترويج علم 
جايزه، گام اول است !]]>
</TITLE>
<TEXT>
<![CDATA[گزارش تحليلي از برگزاري دومين برنامه اهداي جايزه 
ترويج علم در كيش 
]]>
<IMAGE>/1378/781026/p5-2.jpg</IMAGE>
<![CDATA[
اثر: علي دهقان، ارا ئه درگالري بنفشه(21تا26 بهمن ماه 1378)
]]>
<IMAGE>/1378/781026/p5-1.jpg</IMAGE>
<![CDATA[
دومين دوره اهداي جايزه ترويج علم كيش طي مدت دو روز
فعاليت كاري(درآذرماه گذشته)با صدور بيانيه اي ضمن 
تاكيد بر لزوم تشكيل و تاسيس "انجمن ترويج علم ايران "به 
عنوان نهادي مردمي، تحول در محتواي كتابهاي درسي و ايجاد
زمينه هاي لازم براي ترويج علوم به صورت غيررسمي و
گسترده توسط وزارت آموزش و پرورش و سازمانهاي ذيربط، 
ايجاد و بسط مراكز آموزشي غيررسمي به منظور افزايش 
آگاهي هاي علمي شهروندان و پرورش خلاقيت در آنها را به 
شوراهاي شهر توصيه كرد. 
معرفي و شناساندن مروجان، تشويق آنها، اهداي جايزه به 
منظور قدرداني و مساعدت در جهت تداوم فعاليت آنان و نيز
رواج طرز تفكر علمي، رفتار علمي و افزايش ميزان 
علم پذيري در ميان آحاد جامعه، از جمله اهداف كوتاه و
بلندمدت برنامه اهداي جايزه ترويج علم است كه تاكنون دو
دوره آن به همت سازمان منطقه آزاد كيش برگزار شده و طي 
آن، عده اي از اشخاص حقيقي و حقوقي مورد تقدير قرار
گرفته اند. 
اگر دگرگوني انديشه ها و نگرشهاي موجود نسبت به علم و
عالم را به عنوان شرط اوليه توسعه و دگرگوني در
ساختارهاي مختلف فرهنگي، اقتصادي و سياسي بدانيم، بر خوش 
فكري بانيان اين طرح در نيازسنجي دقيق و درست، انگشت 
تاييد خواهيم نهاد. 
دكتر يحيي تابش، عضو هيات علمي دانشگاه صنعتي شريف در
باب اهميت جايزه ترويج علم و نقش شيوه هاي تشويقي در
عمومي كردن علم مي گويد: "اهداي جايزه به عالمان و
فعالان عرصه علم، از آن جهت كه بسترساز و زمينه ساز
فعاليت هاي مختلف بعدي است، خيلي مهم تلقي مي شود. 
از سوي ديگر و براي آن كه، علم بتواند در جامعه ما
پيشرفت و پايگاه پيدا كند، بايد ابتدا مجموعه اي از
فعاليتهاي ترويجي صورت گيرد تا به عمومي كردن علم و
اشاعه تفكر علمي بينجامد، يعني فرهنگسازي براي بسط علم و
توليد آن در جامعه. "
فرهنگسازي براي بسط تفكر علمي و رفتار علمي در جامعه رو
به رشد ايران به عنوان يك كاركرد مهم شيوه هاي تشويقي 
فعاليتهاي علمي اگرچه قدري با تاخير آغاز شده، اما به هر
حال چند سالي است كه از سوي برخي سازمانها و ارگانها
مورد اهتمام قرار گرفته است. مراسم مختلفي چون انتخاب
پژوهش هاي برتر سال، كتاب سال، جشنواره خوارزمي، 
پژوهشهاي برگزيده دانشجويي، جايزه ترويج علم كيش و... 
همه ساله به مناسبت هاي مختلف در سطح كشور برپا مي شود، 
اما هنوز اهداف نهايي آنها در جامعه ما محقق نشده است. 
هنوز جامعه ما با تفكر علمي و رفتار علمي نامانوس است و
خبري از توليد علمي نيست. 
هنوز ساده ترين سوءالات موجود و مطرح در زمينه توسعه علمي 
كشور، در مرحله عمل بي پاسخ مانده اند و به قولي، ما
هنوز" همچون پيرزني خسته سالها بر سر هر پله.. "شكي 
نيست كه رفع معضلات و موانع مزبور، برخوردي ريشه اي و
عزمي ملي را مي طلبد اما، كاربست شيوه هاي تشويقي و
ترويجي، بويژه اگر به شكلي صحيح و اصولي باشد، مي تواند
سودمند باشد. دكتر محمد توكل، معاون پژوهشي وزير فرهنگ و
آموزش عالي فقدان جايگاه مناسب فرهنگي، اجتماعي براي 
تحقيقات را يكي از چهار مانع اصلي و مهم عدم توسعه علمي 
و پژوهشي كشور دانسته و مي گويد: اجراي برنامه هاي 
تشويقي، اهداي جوايز به پژوهشگران فعال و برگزيده، تشكيل 
انجمن ترويج علم و فعاليتهايي از اين دست، همگي در
راستاي ارتقاي جايگاه فرهنگي و اجتماعي تحقيقات در سطح 
عام و خاص آن انجام مي شود و تاثير بسزايي هم دارد. 
وي مي افزايد: البته جايگاه تحقيقات در تفكر و ذهنيت 
جامعه ما روز به روز بهتر شده است، در حالي كه تا چند
سال پيش به مساله تحقيقات به عنوان يك مساله دست سوم و
دكوري و غيرمهم نگاه مي شد. 
دكتر توكل، با اشاره به مشكل ساختاري، كمبود اعتبارات و
مديريت نامناسب در بخش پژوهش كشور به عنوان موانع ديگر
توسعه علمي و تحقيقاتي معتقد است: "ارتقاي جايگاه فرهنگي 
و اجتماعي تحقيقات طي سالهاي اخير موجب شده تا ما شاهد
حركت خوبي در برنامه سوم توسعه كشور در اين ارتباط باشيم. 
به طوري كه مي بينيم رهنمود كلي اين برنامه براي اولين 
بار توجه به تحقيقات و نتايج آن در برنامه ريزيهاي ملي و
منطقه اي و نظارت و ارزيابي آنها است. "
معاون پژوهشي وزارت فرهنگ وآموزش عالي همچنين ارج نهادن 
به تلاش علمي محققان، تقدير از آنها، اهداي جوايز ويژه 
علمي، برپايي هفته ها و مناسبت هاي پژوهشي و.. را يكي 
از راههاي اصلاح ذهنيت جامعه نسبت به ضرورت و الزام 
پرداختن به تحقيق و توسعه آن مي داند. 
برنامه هايي مانند" اهداي جايزه ترويج علم "اگر چنانچه 
با برنامه ريزي دقيق همراه باشد، به گونه اي كه فرصت 
شركت عده بيشتري از فعالان عرصه علم پژوهي در آن فراهم 
شود، ضوابط انتخاب و گزينش برترينها به طور شفاف تعين 
گردد حتي ضوابط قبلي مورد بازنگري قرار گيرد و دبيرخانه 
دائمي اين برنامه تشكيل شود و با فعاليت مستمر خود حاصل 
تلاش يك ساله خود را در روز اهداي جايزه مزبور جشن بگيرد، 
آنگاه مابه تدريج شاهد بروز و ظهور كاركردهاي عملي و
مثبت چنين رخدادهايي خواهيم بود. 
از نكات مهمي كه در برپايي برنامه اهداي جايزه ترويج علم 
كيش، بايد مدنظر قرار گيرد، تبليغات گسترده و تحت پوشش 
قرار دادن تعداد بيشتري از علما، دانشمندان و پژوهشگران 
در حوزه هاي گوناگون است در دو دوره گذشته، شاهد بوديم 
افراد موءسساتي كه در چهارچوب معرفي و سپس انتخاب قرار
مي گرفتند، محدود و تنها شامل سازمانها، نهادها و يا
افرادي بود كه توانسته بودند با سازمان مناطق آزاد كيش و
يا با داوران و دست اندركاران برنامه ارتباط برقرار كنند
و اين، براي برنامه اي كه ترويج علم در كشور را در
سرلوحه كارهاي خود قرار داده است، مناسب نيست. 
نكته ديگر، تركيب هيات داوران است كه در دو دوره گذشته، 
همواره كم تعداد، ناهمگن از لحاظ رشته هاي مختلف علوم، 
متكي به يكي دو فرد خاص و در نهايت برخي افراد غيرآشنا
با علوم پايه بوده است. 
اعتبار بخشيدن به چنين جوايزي، مي تواند آن را به اهرمي 
قدرتمند و موءثر براي ارتقاي سطح فكري و فرهنگي جامعه 
مبدل سازد و انگيزه تلاش و پويش را در ميان انديشورزان و
دانشوران اين مرز و بوم تقويت كند.]]>
</TEXT>
</DOC>
<DOC>
<DOCID>HAM2-781026-025</DOCID>
<DOCNO>HAM2-781026-025</DOCNO>
<ORIGINALFILE>/1378/781026/gozar.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[پيام مديريت]]>
</TITLE>
<TEXT>
<![CDATA[افراط در كنترل 
كنترل، مجموعه اي از سازوكارهايي است كه براي حفظ عمليات 
و بازده ها در چهارچوب حدودي كه از قبل تعيين شده است، 
به كار مي رود. كنترل، به برقراري استانداردها، 
اندازه گيري نتايج در برابر استانداردها و اقدامات 
اصلاحي مي پردازد. اگر چه كنترل در همه سازمانها لازم 
است، ولي در اعمال پاره اي كنترلها، ممكن است كار به 
افراط بكشد. لذا لازم است كه مديران هوشمند از خطر كنترل 
بيش از حد در سازمان آگاه باشند مواردي كه به كنترل بيش 
از حد دلالت دارند، عبارتند از: 
1- تاكيد زياد روي يك هدف اندازه گيري شده و مستثني كردن 
بقيه اهداف. 
2- تاكيد زياد روي رفع نواقص به طور سريع و عدم تمايل به 
جستجوي علل زيربنايي مشكلات يا امكانات و فرصتهاي تازه. 
3- اعمال رويه سنتي كاهش بودجه يا هزينه ها به طور كلي 
به جاي كاهش به تناسب تقاضاها، محدوديتها و امكانات. 
4- انتظارات غيرواقعي و مبهم كه موجب شكست مي شوند. 
5- افزايش سهميه هاي مربوط به كار بدون اعطاي پاداش به 
كاركنان بويژه بعد از اجراي پيشنهادهاي كاركنان در
ارتباط با تغيير. 
اخبار مديريتي 
* سمينار مديريت آموزشي در منطقه 3 تهران: توسط اداره 
آموزش و پرورش منطقه 3 تهران در روزهاي 29 و 30 دي ماه 
جاري، سمينار مديريت آموزشي با حضور مديران مدارس اين 
منطقه برگزار خواهد شد. در اين سمينار، كه از ساعت 30/8
الي 12 روزهاي يادشده در محل خانه معلم منطقه 3 واقع در
خيابان ولي عصر، بالاتر از ميدان ونك، روبه روي 
ساختمانهاي اسكان، خانه معلم برگزار مي شود، دكتر سر كار
آراني درباره مقوله مديريت در آموزش و پرورش كشورهاي 
توسعه يافته و خانم دكتر فردوسي پور درخصوص نقش 
روان شناختي مديران آموزشگاهي سخنراني خواهند كرد و
برنامه هاي ديگري نيز به اجرا درخواهد آمد. 
* مديريت خلاق در منطقه 12 تهران: اداره آموزش و پرورش 
منطقه 12 تهران از يكم تا دهم بهمن ماه 78، دوره آموزشي 
مديريت خلاق را براي مديران و معاونان مدارس اين منطقه 
برگزار مي كند. در اين دوره آموزشي كه به صورت كارگاهي 
برگزار خواهد شد، دكتر غلامرضا حسين نژاد و مرتضي مجدفر، 
شيوه هاي فعاليت خلاقانه در امر مديريت آموزشگاهي را به 
بحث و تبادل نظر خواهند گذاشت. 
* سمينار مديريت روابط انساني در منابع طبيعي: توسط
اداره آموزش و نيروي انساني سازمان جنگلها و منابع طبيعي 
كشور، سمينار آموزشي مديريت روابط انساني، به مدت يك 
هفته در مجتمع آموزشي دكتر كريم جوانشير در كلاك كرج 
برگزار شد. 
در اين سمينار مديريتي كه مديراني از سراسر كشور در آن 
حضور داشتند، علاوه بر نمايش فيلم هاي مديريتي و برگزاري 
چند جلسه كارگاهي به صورت مطالعه موردي، دكتر حسين نژاد
و دكتر محمدرضا جلالي براي حاضران سخنراني كردند. 
علاقه مندان، براي تهيه مطالب علمي ارائه شده در اين 
سمينار مي توانند با شماره تلفن 2446553 تماس حاصل كنند.]]>
</TEXT>
</DOC>
<DOC>
<DOCID>HAM2-781026-026</DOCID>
<DOCNO>HAM2-781026-026</DOCNO>
<ORIGINALFILE>/1378/781026/havad.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[راهزنان كاميونهاي جاده اي دستگير شدند]]>
</TITLE>
<TEXT>
<IMAGE>/1378/781026/p14-1.jpg</IMAGE>
<![CDATA[
راهزنان به عنوان مسافر سوار كاميونها مي شدند و سپس در
فرصتي مناسب راننده را با تهديد از ماشين پياده و كاميون 
و محموله آن را به سرقت مي بردند
گروه حوادث: سارقيني كه پس از بستن دست و پاي راننده، 
كاميون و محموله آن را بسرقت مي بردند بوسيله كارآگاهان 
اداره آگاهي دستگير شدند. 
بنابراين گزارش چندي پيش شخصي بنام محمدرضا 57 ساله 
راننده كاميون بشماره 14157 تهران - الف به كلانتري ويژه 
پاكدشت مراجعه و اعلام كرد: پس از بارگيري كاميون به 
مقصد شهرستان مشهد در حركت بودم كه در سه راه افسريه يك 
نفر ملبس به لباس سربازي بعنوان مسافر از من تقاضا كرد
او را به شريف آباد برسانم. مسافر پس از طي مسافتي ادعا
كرد حالش دگرگون شده و تقاضا كرد كه كاميون را نگه دارم. 
اين گزارش حاكي است پس از توقف كاميون همزمان 2 نفر به 
راننده كاميون حمله ور شده و پس از ضرب و شتم و بستن دست 
و پاي راننده او را در بيابانهاي اطراف رها كرده و
كاميون و محموله آن را بسرقت مي برند. راننده كاميون در
شكايت خود آورده است پس از رفتن سارقين با تلاش زياد دست 
و پاي خود را باز و براي استمداد به سمت خيابان خاوران 
در حركت بودم كه يك دستگاه سواري پيكان آبي رنگ را رويت 
و به آن نزديك شدم ولي مشاهده كردم سرنشينان خودرو همان 
سارقين هستند. به همين دليل سارقين مجددا دست و پاي من 
را به درختي بستند. پس از مدتي بيهوشي با بارش باران در
صبح روز بعد بهوش آمده و مجددا خود را خلاص كردم. 
پيرو شكايت اين راننده پرونده به اداره آگاهي ارجاع و پس 
از چند روز تلاش كاميون كشف ولي محموله آن بسرقت رفته 
بود، لذا تحقيقات زيادي در اطراف محل وقوع جرم انجام شد
و سپس با گشت زني مدام و بويژه تهيه ليست كاملي از اقلام 
سرقتي و پيگيريهاي مستمر، كارآگاهان موفق شدند در يكي از
روستاهاي اطراف جاده خاوران فردي كه داراي 4 پسر كه يكي 
از آنان سرباز و بقيه راننده كاميون مي باشند را شناسايي 
كنند. همزمان از طريق يكي از مغازه داران سه راه 
امين حضور اطلاع داده شد فردي بنام مرتضي جهت فروش 
تعدادي چرخ گوشت و يخچال مراجعه كرده است كه بلافاصله 
توسط ماموران دستگير و از منزل نامبرده تعدادي از اموال 
مسروقه كشف گرديد. كارآگاهان سپس با اعتراف اين فرد
سارقين اصلي را دستگير و آنها اعتراف كردند 70 ميليون 
ريال اموال مسروقه را بسرقت برده اند. 
سه تن از متهمان داراي سوابق كيفري هستند، در حال حاضر
پرونده تحويل قاضي تحقيق و دزدان روانه زندان شده اند و
تحقيقات در اين زمينه ادامه دارد.]]>
</TEXT>
</DOC>
<DOC>
<DOCID>HAM2-781026-027</DOCID>
<DOCNO>HAM2-781026-027</DOCNO>
<ORIGINALFILE>/1378/781026/havad.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[ترس از امتحان و ادعاي اقدام به خودكشي]]>
</TITLE>
<TEXT>
<![CDATA[گروه حوادث: يك دختر دبيرستاني وقتي كه ديد براي امتحان 
يكي از دروسش آمادگي ندارد، به دروغ ادعا كرد كه سم 
خورده و خودكشي كرده است. 
به گزارش خبرنگار همشهري از سنندج مسئولان مدرسه با
اطلاع از اين قضيه سريعا" اين دختر را براي مداوا به 
بيمارستان اعزام كردند، اما به رغم اصرار تيم درماني اين 
دختر نگذاشت او را معالجه كنند. 
مادر دختر مصدوم كه خود از كادر درماني يكي از
بيمارستانهاي سنندج است توسط همكارانش از قضيه با خبر شد
و به محض ديدن دخترش در بيمارستان از هوش رفت. 
مادر دختر وقتي به هوش آمد از دخترش خواهش كرد كه اجازه 
دهد تيم درماني به مداواي وي بپردازند اين دانش آموز
وقتي كه ديد آنها تصميم جدي دارند كه معده وي را شستشو
دهند و به مداواي وي بپردازند گفت: چون آمادگي براي 
امتحان نداشتم به دروغ گفته ام كه سم خورده و خودكشي 
كرده ام.]]>
</TEXT>
</DOC>
<DOC>
<DOCID>HAM2-781026-028</DOCID>
<DOCNO>HAM2-781026-028</DOCNO>
<ORIGINALFILE>/1378/781026/havad.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[مركز توليد مواد محترقه تعطيل شد]]>
</TITLE>
<TEXT>
<![CDATA[گروه حوادث: يك مركز توليد مواد محترقه كه دچار حريق شده 
بود كشف و تعطيل شد. 
به گزارش روابط عمومي عقيدتي - سياسي ناحيه انتظامي 
تهران بزرگ، در پي حريق در يك كارگاه توليد مواد محترقه 
در افسريه كه در سطح وسيعي اقدام به توليد مواد محترقه 
مي كرد شخصي به ماموران نيروي انتظامي گزارش كرد كه اين 
مركز مواد محترقه غير استاندارد براي استفاده در مراسم 
چهارشنبه آخر سال تهيه مي كرده است.]]>
</TEXT>
</DOC>
<DOC>
<DOCID>HAM2-781026-029</DOCID>
<DOCNO>HAM2-781026-029</DOCNO>
<ORIGINALFILE>/1378/781026/havad.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[سوزن خياطي پس از 42 سال از بدن زني 
خارج شد]]>
</TITLE>
<TEXT>
<![CDATA[رشت- خبرنگار همشهري: در يك عمل جراحي، يك سوزن خياطي 
بزرگ كه 42 سال پيش وارد بدن يك زن گيلاني شده بود، از
بدن وي خارج شد. 
دكتر ناتاشا حقيقي، پزشك متخصصي كه انجام عمل مذكور را
بر عهده داشت در گفتگو با خبرنگار ما گفت: خانم پيراسته 
چندي پيش براي انجام عمل جراحي به من مراجعه كرد و براي 
عمل در بيمارستان اميني لنگرود بستري شد. 
در هنگام عمل حين بررسي شكم متوجه وجود سوزن خياطي بزرگي 
شديم كه به كف لگن و ستون فقرات وي چسبيده بود پس از
خارج كردن سوزن از بدن بيمار، وي گفت كه در هنگام تولد
وقتي ماماي محلي جفت را مي دوخت، سوزن به بدن او فرو
رفته و تاكنون مشكلات بسياري نظير عفونت ستون فقرات و
نخاع برايش ايجاد كرده بود. 
شايان ذكر است كه سوزن خارج شده علي رغم زنگ زدگي هنوز
سالم مانده است.]]>
</TEXT>
</DOC>
<DOC>
<DOCID>HAM2-781026-030</DOCID>
<DOCNO>HAM2-781026-030</DOCNO>
<ORIGINALFILE>/1378/781026/havad.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[باند سارقان سپه چك دستگير شدند]]>
</TITLE>
<TEXT>
<![CDATA[گروه حوادث: اعضاي باند سارقان تعدادي سپه چك مربوط به 
يكي از شعببانك سپه خمين باپيگيري ادارات آگاهي پنج 
استان طي چند روز اخير دستگيرشدند. معاون كشف جرايم 
نيروي انتظامي استان مركزي روز شنبه در گفت و گويي اعلام 
كرد: اين سارقان 15 فروردين ماه سال جاري ازاتومبيل رئيس 
يكي ازشعب بانك سپه خمين 750 ميليون ريال سپه چك را
سرقت كرده بودند. سرهنگ محسن سلوكيان توضيح داد: رئيس 
بانك بدون رعايت نكات ايمني توسط خودروي شخصي اقدام به 
حمل سپه چكها كرده بود. 
وي اظهار داشت: سارقان كه وي را تحت نظر داشتند در يك 
فرصت مناسبچكها را از صندوق عقب خودروي شخصي رئيس بانك 
به سرقت بردند. وي افزود: باپيگيري بيشتر 11 عضو باند
شناسايي و به دام افتادند كه هنگام دستگيري مبلغ 600
ميليون ريال سپه چك و تعدادي مهر جعلي بانك ازآنها به 
دست آمد. وي گفت: رئيس شعبه بانك سپه خمين به دليل سهل 
انگاري به زندان منتقل شد كه باقرار وثيقه آزاد شد و
متهمان به همراه پرونده تكميلي براي بررسي بيشتر به 
مقامات قضايي استان تحويل شدند. تحقيقات در زمينه چگونگي 
مطلع شدن سارقان از حمل سپه چكها درحال انجام است.]]>
</TEXT>
</DOC>
<DOC>
<DOCID>HAM2-781026-031</DOCID>
<DOCNO>HAM2-781026-031</DOCNO>
<ORIGINALFILE>/1378/781026/havad.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[مجرمان عنوان ماموران انتظامي را جعل 
مي كنند]]>
</TITLE>
<TEXT>
<![CDATA[گروه حوادث: عقيدتي سياسي ناحيه انتظامي تهران بزرگ 
روزشنبه در اطلاعيه اي اعلام كرد: ماموران و پرسنل ناحيه 
انتظامي تهران بزرگ در انجام وظايف و ماموريت هاي محوله 
ملزم به ارائه كارت شناسايي معتبر و مهلت دار هستند. 
در اين اطلاعيه از شهروندان تهران بزرگ، شهرستان هاي 
شميرانات، ري، ورامين و دماوند خواسته شده هنگام مراجعه 
ماموران انتظامي از آنان كارت شناسايي معتبر و حكم قضايي 
درخواست كنند. ناحيه انتظامي تهران بزرگ در اطلاعيه خود
افزوده است: اخيرا" ماموران اين نيرو تعدادي از مجرمان 
را به خاطر جعل عنوان ماموران انتظامي و يا سوءاستفاده 
از لباس نيرو و مراجعه به منازل، اماكن و حريم قانوني 
شهروندان تهران و ارتكاب جرايمي چون ورود غير مجاز، 
اخاذي و سرقت دستگير كرده اند. 
در اين اطلاعيه از شهروندان تهراني خواسته شده در صورت 
مشاهده عوامل مشكوك و جعل عنوان، مراتب را در اسرع وقت 
به كلانتري محل و يا تلفن 110 مركز ارتباطات مردمي ناحيه 
انتظامي تهران بزرگ اطلاع دهند.]]>
</TEXT>
</DOC>
<DOC>
<DOCID>HAM2-781026-032</DOCID>
<DOCNO>HAM2-781026-032</DOCNO>
<ORIGINALFILE>/1378/781026/havad.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[كارآگاهان در تعقيب كلاهبردار
100 ميليون توماني]]>
</TITLE>
<TEXT>
<IMAGE>/1378/781026/p14-2.jpg</IMAGE>
<![CDATA[
كلاهبردار چند چهره به غير از يكصد ميليون تومان 
كلاهبرداري از چند بانك با جعل سند وجوهي را
دريافت كرده است 
گروه حوادث: كارآگاهان اداره آگاهي تهران در تعقيب
كلاهبردار 100 ميليون توماني هستند. اين كلاهبردار كه به 
اتفاق خانواده خود كلاهبرداري مي كرده در يكي از شعب
قضايي كشور به 7 سال حبس و پرداخت بيش از 22 ميليون 
تومان جريمه محكوم شده است. اين كلاهبردار كه از
چهره نگارهاي برجسته كشور است، 48 شاكي دارد و مرتب چهره 
خود را تغيير مي دهد. 
او كه تاكنون به چندين نام دست به كلاهبرداري زده است 
" خاني جوي آبادي "نام دارد و پس از آخرين كلاهبرداري از
سوي مجتمع قضايي كاركنان دولت به طور غيابي محكوم شده 
است. 
اين فرد از 5 نفر از افراد به عنوان خانه سازي 
كلاهبرداري كرده و يكي از شكات او به نام مجتهدزاده 
پيگير شكايت خود شده است و پرونده جريان دارد. اين 
كلاهبردار كه در شعبه 1406 دادگاه مجتمع قضايي كاركنان 
دولت به تحمل 7 سال حبس تعزيري و پرداخت 22 ميليون و 800
هزار تومان جريمه محكوم شده تحت تعقيب كارآگاهان اداره 
آگاهي تهران است. 
اعضاي خانواده وي نيز در مجموع به سه سال زندان محكوم 
شده اند. 
يكي از شكات او به خبرنگار همشهري گفت: اين كلاهبردار
علاوه بر مردم عادي از چند بانك با جعل سند وجوهي دريافت 
كرده است. 
يكي از كارآگاهان باسابقه آگاهي از مردم خواست چنانچه 
نشاني از اين كلاهبردار دارند به اداره آگاهي تهران 
اطلاع دهند.]]>
</TEXT>
</DOC>
<DOC>
<DOCID>HAM2-781026-033</DOCID>
<DOCNO>HAM2-781026-033</DOCNO>
<ORIGINALFILE>/1378/781026/jvarz.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[كورينتيانس برزيل فاتح نخستين دوره 
رقابت هاي باشگاههاي جهان]]>
</TITLE>
<TEXT>
<![CDATA[گروه ورزشي: نخستين دوره رقابتهاي فوتبال جام قهرماني 
باشگاههاي جهان كه در برزيل جريان داشت روز گذشته با
قهرماني تيم كورينتيانس به پايان رسيد. در ديدار پاياني 
دو تيم برزيلي كورينتيانس و واسكودوگاما به مصاف هم 
رفتند كه تلاش دو تيم در پايان 90 دقيقه بازي بدون گل به 
پايان رسيد و در ضربات پنالتي كورينتيانس با نتيجه 4 بر
3 موفق شد واسكودوگاما را شكست دهد و فاتح اولين دوره 
رقابتهاي جام باشگاههاي جهان شود.]]>
</TEXT>
</DOC>
<DOC>
<DOCID>HAM2-781026-034</DOCID>
<DOCNO>HAM2-781026-034</DOCNO>
<ORIGINALFILE>/1378/781026/kharj.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[هشدار آمريكا درباره احتمال كودتا در
اندونزي]]>
</TITLE>
<TEXT>
<![CDATA[آمريكا درباره وقوع كودتاي نظامي عليه دولت عبدالرحمن 
وحيد در اندونزي هشدار داد. 
به گزارش خبرگزاري فرانسه، ريچارد هالبروك سفير آمريكا
در سازمان ملل ديروز در گفتگو با خبرنگاران با اعلام اين 
خبر گفت، گزارش هايي درباره احتمال وقوع كودتاي نظامي در
اندونزي وجود دارد و واشنگتن تحولات اين كشور را از
نزديك و با نگراني دنبال مي كند، زيرا اين يك درگيري 
ميان طرفداران دمكراسي و اصلاحات از يك سو و نظامي گري و
فساد از سوي ديگر است. 
وي گفت: ما اميدواريم كه اين پيش بيني ها درست نباشد، 
ولي نظاميان اندونزي نبايد فراموش كنند كه ما در قرن 
بيست و يكم هستيم. 
وي كه رياست دوره اي شوراي امنيت سازمان ملل را به عهده 
دارد هشدار داد در صورتي كه ژنرال هاي ارتش اندونزي براي 
انجام تحقيقات در مورد خشونت هاي وحشيانه اي كه در سال 
گذشته در تي مور شرقي روي داد همكاري نكنند فشارها در
سازمان ملل براي تشكيل دادگاه رسيدگي به جنايات جنگي به 
منظور تحقيق در اين مورد افزايش خواهد يافت. 
وي گفت، آمريكا ترجيح مي دهد كه اين تحقيقات در اندونزي 
و نه در سطح بين المللي انجام شود. 
به دنبال تلاش وحيد براي كاهش قدرت نظاميان در حكومت، 
شايعه كودتا در اندونزي قوت گرفته است او تلاش دارد
افسران نيروي هوايي و دريايي را به سمت هاي بالا منصوب
كند. هفته گذشته وحيد كه براي اولين بار يك غيرنظامي را
در كابينه خود به وزارت دفاع منصوب كرد اعلام كرد از
ارتش خواسته است سخنگوي خود را بركنار كنند. سخنگوي ارتش 
چندي پيش به رئيس جمهور هشدار داد كه از ارتش دست بردارد. 
يك هفته پيش از وقوع كودتاي نظامي در پاكستان آمريكا در
اين مورد هشدار داده بود.]]>
</TEXT>
</DOC>
<DOC>
<DOCID>HAM2-781026-035</DOCID>
<DOCNO>HAM2-781026-035</DOCNO>
<ORIGINALFILE>/1378/781026/kharj.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[ديويد لوي: صلح با فلسطيني ها از حق تقدم 
برخوردار است]]>
</TITLE>
<TEXT>
<![CDATA[" ديويد لوي "وزير خارجه اسرائيل ديروز گفت: توافق با
سوريه ممكن است تا دو ماه ديگر صورت بگيرد، ولي صلح با
فلسطيني ها از حق تقدم برخوردار است. 
به گزارش خبرگزاري فرانسه از دبي، لوي افزود: اميدواري 
زيادي وجود دارد كه موافقت نامه اي با سوريه منعقد شود. 
وي گفت: مشكلات بزرگي وجود دارد ولي تا زماني كه 
اميدواري هست ما مي توانيم به تلاش خود ادامه دهيم و
قيمت آن را هم بپردازيم. لوي افزود: قواعدي نيز براي صلح 
وجود دارد كه از آن جمله عادي سازي روابط و مسئله آب را
مي توان نام برد. 
ديويد لوي تاكيد كرد: صلح با سوريه نبايد مقدم بر گفتگو
با فلسطيني ها باشد. 
وي همچنين از عادي سازي روابط اسرائيل با بحرين در آينده 
نزديك خبر داد. 
در همين حال، دولت خودگردان فلسطيني از اسرائيل خواست 
براي پيشبرد گفتگوها با فلسطينيان، تلاش بيشتري داشته 
باشد. 
به گزارش واحد مركزي خبر از بيروت، در بيانيه اي كه در
پايان جلسه كابينه فلسطين در شهر رام الله در كرانه 
باختري رود اردن صادر شد، آمده است: پيشرفت نكردن 
گفتگوهاي مرحله نهايي و انتقالي با فلسطينيان خطري بزرگ 
بر روند حل و فصل بحران خاورميانه است. 
در اين جلسه همچنين مسائلي مانند سفر" ياسر عرفات "به 
واشنگتن و ديدار وي با ايهود باراك نخست وزير اسرائيل در
روز بيستم ماه جاري ميلادي در پايتخت آمريكا و آمادگي 
دولت خودگردان فلسطيني براي گفتگوهاي چند جانبه 
خاورميانه در ماه آينده در مسكو بررسي شد.]]>
</TEXT>
</DOC>
<DOC>
<DOCID>HAM2-781026-036</DOCID>
<DOCNO>HAM2-781026-036</DOCNO>
<ORIGINALFILE>/1378/781026/kharj.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[سياست جديد امنيت ملي روسيه اعلام شد]]>
</TITLE>
<TEXT>
<IMAGE>/1378/781026/p15-1.jpg</IMAGE>
<![CDATA[
براساس اين سياست كه به امضاي ولاديميرپوتين كفيل رياست 
جمهوري روسيه رسيده است ارتش روسيه براي مقابله با گسترش 
ناتو به سوي شرق، تجهيز مي شود
به گزارش شبكه خبري بي بي سي روسيه با صدور يك بيانيه 
رسمي اعلام كرده است درصورت لزوم خود را مجاز به استفاده 
از سلاح هاي هسته اي مي داند. 
به گزارش ايرنا، راديو بي بي سي ديروز اعلام كرد، روسيه 
اسنادي را درباره سياست هاي جديد امنيت ملي خود منتشر
كرده است كه هدف ازآن جبران كاهش نفوذ آن كشور در سطح 
جهاني از طريق اتخاذ مواضع نظامي جدي تر و تاكيد بيشتر
برتوانايي هاي هسته اي روسيه عنوان شده است. 
اين راديو افزود: درسندي كه "ولاديميرپوتين "كفيل رئيس 
جمهوري آن راامضاء كرده است گفته شده كه روسيه بايد
نيروهاي مسلح خود را براي مقابله با گسترش ناتو در
اروپاي شرقي و افزايش نفوذ روسيه در سراسر جهان 
آماده كند. 
بي بي سي اضافه كرد، بر اساس بيانيه رسمي فوق در صورتي 
كه روسيه درحل بحران ها و رفع تهديدها عليه كشور بامشكل 
مواجه شود به سلاح هاي هسته اي متوسل خواهد شد. 
بر اساس اين گزارش قبلا روسيه گفته بود، تنها در
صورتيكه موجوديت آن كشور به خطر بيافتد از سلاح هاي 
هسته اي استفاده خواهد كرد. 
اين راديو همچنين گفت، در سند مذكور همچنين مسايل 
اجتماعي واقتصادي روسيه مورد بحث قرار گرفته و گفته شده 
بايد از راه هاي قانوني و سياسي بافساد و جنايات فزاينده 
مبارزه كرد. 
ژنرال والري مانيلف معاون اول رئيس ستاد كل نيروهاي 
مسلح روسيه درمورد طرح جديد امنيتي اين كشور اعلام كرد، 
مسكو حق دارد سلاح هاي هسته اي خود را زماني كه خود و يا
متحدانش مورد تجاوز قرار مي گيرند بكار برد. 
وي ديروز در مصاحبه با خبرگزاري ايتارتاس گفت، در طرح 
جديد نظامي امنيتي اين نظريه منعكس شده است و در آينده 
به شوراي امنيت روسيه ارائه خواهد شد. 
مانيلف كه از وي به عنوان يكي از طراحان اين نظريه نام 
برده مي شود گفت، در اين نظريه به طور واضح سلاح هاي 
هسته اي يك عامل بازدارنده نظامي دانسته شده است. 
وي گفت، روسيه به خود حق مي دهد درصورتي كه مورد حمله 
قرار گيرد يامتحدانش مورد تجاوز واقع شوند از سلاح 
هسته اي استفاده كند. 
وي اين ادعا را كه اين نظريه عليه غرب است رد كرد. 
مانيلف تاكيد كرد، مسكو علاقمند است همكاري هاي خود را
با غرب گسترش دهد.]]>
</TEXT>
</DOC>
<DOC>
<DOCID>HAM2-781026-037</DOCID>
<DOCNO>HAM2-781026-037</DOCNO>
<ORIGINALFILE>/1378/781026/kharj.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[با تشكيل دوباره كميسيون اقليت ها
" اقليت ها" در هند از حقوق كامل 
برخوردار مي شوند]]>
</TITLE>
<TEXT>
<![CDATA[دولت اتحاد دموكراتيك ملي هند به رهبري حزب ملي گراي "بي. 
جي. پي "باتشكيل مجدد كميسيون اقليتها در اين كشور موافقت 
كرد. 
" كي. آر. محبوب خان "معاون سابق اين كميسيون روز شنبه به 
خبرگزاري جمهوري اسلامي گفت: "اتل بيهاري واجپايي "نخست 
وزير هند با تشكيل مجدد اين كميسيون موافقت كرده است. 
محبوب خان افزود: در كميسيون جديد اقليتها براي اولين 
بار جامعه شيعيان هند و هندوهاي كشميري نيز نماينده 
خواهند داشت. 
" ام. شميم "يك قاضي دادگاه عالي دهلي رياست كميسيون جديد
را به عهده خواهد داشت. 
" شميم كاظم "فارغ التحصيل رشته بانكداري به نمايندگي از
جامعه شيعيان هند در اين كميسيون عضويت خواهد داشت. 
نمايندگاني از جوامع سيك، زرتشتي، بودايي و مسيحي نيز در
اين كميسيون عضويت دارند. كارشناسان پيشتر احتمال 
مي دادند كه دولت اتحاد دموكراتيك ملي هند اين كميسيون 
را بطور كامل منحل كند. 
اين كارشناسان استدلال مي كردند كه چون اظهارات و
اطلاعات اين كميسيون و انتشار آن در مطبوعات اغلب عليه 
دولت است، احتمال دارد دولت اتحاددموكراتيك ملي آن را
براي هميشه منحل كند. 
حزب حاكم "بي جي پي "همواره تاكيد مي كرد كه تمامي جوامع 
در هند حقوق برابر دارند و نبايستي هيچ يك از جوامع در
اين كشور احساس ناامني كند. 
حزب" بي. جي. پي "در تبليغات انتخابات سراسري هند نيز
تاكيد كرده بودكميسيون اقليتها را در كميسيون سراسري 
حقوق بشر هند ادغام خواهد كرد. 
كارشناسان، تصميم جديد دولت ائتلافي هند براي تشكيل 
مجدد كميسيون مذكور را نشان دادن نوعي نرمش نسبت به 
اقليتها توصيف كردند. 
كميسيون ملي اقليت ها در سال 1996 با هدف تلاش براي 
بهبود زندگي اقليتهاي هند ايجاد شد. 
اين كميسيون به رياست پرفسور طاهر محمود از حقوق مذهبي 
و زباني اقليتهاي هند نيز حمايت مي كرد.]]>
</TEXT>
</DOC>
<DOC>
<DOCID>HAM2-781026-038</DOCID>
<DOCNO>HAM2-781026-038</DOCNO>
<ORIGINALFILE>/1378/781026/maqal.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نسبت تفكر علمي - فلسفي با زبان روشنفكري 
در ايران]]>
</TITLE>
<TEXT>
<IMAGE>/1378/781026/p6-1.jpg</IMAGE>
<![CDATA[
گفت وگو با دكتر علي قيصري استاد دانشگاه 
گفت وگو از: محمدرضا ارشاد
اشاره: دكتر علي قيصري متخصص تاريخ انديشه و
جامعه شناسي معرفت هم اكنون در دانشگاه سان دياگو در
كاليفرنيا به تدريس در زمينه تاريخ انديشه و اديان 
اشتغال دارد. وي داراي ليسانس علوم سياسي از دانشكده 
حقوق دانشگاه تهران، فوق ليسانس جامعه شناسي معرفت از
دانشگاه اسكس انگلستان و دكتراي تاريخ از دانشگاه 
آكسفورد مي باشد آخرين اثر دكتر قيصري تحت عنوان 
" ايدئولوژي و مسئله تجدد در روشنفكران ايران "توسط
انتشارات خوارزمي در دست ترجمه و چاپ است. پيش از اين 
كتاب" بنياد مابعدالطبيعه اخلاق "از امانوئل كانت، كه 
بخشي از آن توسط شادروان حميد عنايت به فارسي برگردانده 
شده بود با ترجمه باقيمانده متن و اضافات به قلم دكتر
قيصري توسط انتشارات خوارزمي به بازار آمده بود. از همين 
نويسنده مجموعه ديگري نيز تحت عنوان "ماكس شلر و
پديدارشناسي" توسط انتشارات خوارزمي زير چاپ است. با وي 
گفت وگويي داشتيم پيرامون وضعيت انديشه علمي و فلسفي و
ساختارشناسي گفتمانهاي روشنفكري ايران و مسائل مربوط به 
آنها كه در پي مي خوانيد. 
گروه انديشه 
* همشهري چه ارزيابي اي از وضعيت تفكر وانديشه علمي و
فلسفي در ايران معاصر داريد؟ آيا به نظر شما ما در دوران 
اضمحلال تفكر فلسفي هستيم - آن چنانكه برخي ادعا كرده اند-؟
دكتر قيصري: در ارتباط با قسمت اول سئوال شما، با توجه 
به وجه غالب در پژوهشهاي علمي و نحوه عملكرد علوم در
تمدن معاصر و همچنين با عنايت به سنن مانوس فلسفي در
ايران شايد لازم باشد تا انديشه علمي و انديشه فلسفي را
توامان و يكجا در نظر نياوريم. در مورد انديشه علمي اگر
مراد توجه و تدريس و گفت وگو در باب فلسفه علم باشد، تا
آنجا كه اينجانب آشنايي و اطلاع دارم مباحثي مطرح است و
متوني هم در اين زمينه تاليف و ترجمه شده است. ازجمله 
متوني در زمينه جامعه شناسي معرفت علمي و نيز مباحثي 
درخصوص منطق جديد و فلسفه تحليلي. به همين ترتيب در
زمينه علوم دقيقه به طور كلي از علوم و مهندسي گرفته تا
شيمي، فيزيك، پزشكي و نظاير آن، چه در وجه نظري و چه در
وجه كاربردي اين علوم كه زمينه پژوهشي و تخصصي پژوهشگران 
علوم در دانشگاه ها، مراكز علمي و هم در صنايع بوده، 
كارهايي انجام يافته است. ولي در هر دو مورد زبان غالب و
نحوه اهميت يافتن و مطرح گشتن مسائل بازتابي بوده است از
يك زبان علمي بين المللي. اشكال عمده اي كه در اينجا
به چشم مي خورد، مسئله تحت الشعاع بودگي است كه عليرغم 
كوششهاي فردي و جمعي تا هنگامي كه دسترسي آني و آسان و
ارزان به اطلاعات درباره آخرين دستاوردهاي اين علوم 
نباشد و نيز تا زماني كه پژوهشهاي علمي از پشتوانه هاي 
مطمئن و مداوم نهادي برخوردار نباشند، همچنان ادامه 
خواهد داشت و جلوگير نوآوري و حس ابتكار مادر اين 
زمينه ها خواهد بود و در عين حال مسبب رانده شدن بسياري 
از استعدادهاي جوان ما به سوي موءسسات پژوهشي خارج از
كشور مي گردد. اما درباره بخش ديگر سئوال شما كه 
به انديشه فلسفي مربوط مي شود، زمينه كار قدري مفصل تر
است. زيرا ما هم با سنن فكري و فلسفي ايراني و اسلامي 
سروكار داريم و هم با نكاتي از جريانات فكري مغرب زمين و
بعضا" نيز مشرق زمين، كه هر يك به نحوي از انحاء و به 
كيفيات مختلف جسته و گريخته بر ذهن و زبان ما تاثيراتي 
بخشيده اند و همچنين با يك وضعيت قدري پيچيده(البته نه 
به معني عصم)كه عبارت باشد از تداخل و امتزاج جمعي اين 
گرايش ها در يكديگر و تاثيرشان بر وضع كلي انديشه فلسفي 
در ايران امروز. 
* همشهري: آيا آنطور كه برخي معتقدند بهتر نيست براي 
شكوفايي تفكر فلسفي و علمي در ايران، زيرساختهاي تجربي، 
معرفت شناختي و علمي علوم را درجامعه ايران پياده كرده و
آنگاه به تحول فلسفه و تفكر جدي و علمي اميد بست. نسبت 
ميان تحولات علمي و فلسفي چيست؟
دكتر قيصري: مسائل مربوط به فلسفه علم وكاربردي شدن آن 
مدتهاست كه از حالت بومي، قومي و فرهنگي خاص بيرون آمده 
و حالت جهاني به خود گرفته و متعلق به كل آنهايي است كه 
درموضوع علم كار مي كنند، حالا چه يك تئوري مهم علمي در
ايران بوجود بيايد و چه در اروپا، فرقي نمي كند، اگر
قرار بر تاثير باشد، تاثير خودش را خواهد داشت. البته 
شايد يكي از علل عقب ماندگي ايران و جوامع اسلامي از
جوامع صنعتي و تحولات علمي تكنيكي، اين بوده كه به 
تعبيري در اين جوامع فلسفه درجا زده و آن حالت تمدن ساز
را از دست داده و اگر ما بخواهيم مجددا" به حركت بيفتيم 
و به جلو پيش برويم، ناچاريم انديشه فلسفي را احيا كنيم. 
توضيح اينكه بايد ديد در تعبير فوق چه مفهومي از
فلسفه مراد مي شود. در اين عقيده كه يكي از مدعيان آن 
مثلا" سيدجمال الدين اسدآبادي بود، جواب خيلي مختصر اين 
است كه نحوه نگرش فلسفي مورد نظر معطوف به فلسفه تحصلي 
بود كه در واقع از جهان بيني عصر روشنگري تاثير پذيرفته 
و متفكران و ايدئولوگهاي عصر روشنگري را كه "فيلوزوف "
مي گفتند مي ستود احتمالا" اين تصور پيش آمد كه اينها
داراي فلسفه خاصي هستند و بايد همين سبك فلسفه را احيا
كرد، در صورتي كه خيلي از معاصران و فيلسوفان بعدي مطالب
وانديشه هاي آنان را در سنخ ايدئولوژي مي آوردند و نه در
رده مسائل فلسفه نظري يا عملي به سبك تجريدي و انتزاعي. 
بنابراين سئوال شما خيلي مهم است ولي در عين حال يك 
دستور عمل و جواب مشخص كه در برداشته باشد، به دنبال 
نخواهد آورد، زيرا همانگونه كه گفتم از بعد فلسفه نظري و
فلسفه فرهنگ و مسائل تفسيري كه بگذريم در بعد مشخص فلسفه 
علم اين نحوه تقوم يا شكل گيري مساله چيزي نيست كه ما
صرفا" اراده كنيم و آن هم فوري به وجود بيايد، اين محتاج 
به زيرساخت زباني و موءسسات پژوهشي است. به علاوه اين 
مطلبي هم نيست كه ما صرفا" بخواهيم آن را بومي نگه داريم 
يا بومي كنيم. مطلب خيلي مفصل تر و گسترده تر از آن است، 
ولي چه بهتر كه بكوشيم و بخواهيم تا در صحن جهاني شركت 
داشته باشيم. 
* همشهري: به نظر مي رسد روند تحول زبان با تحولات علمي 
و فلسفي يك پيوندديالكتيكي و دو سويه است. بدين معنا
همانگونه تجربه وتحولات علمي بر ساخت، پروردگي وغناي 
زبان مي افزايد از آن سو، تحول و پويايي زبان بر روند
پويايي و زايايي علم وتفكر تاثير برجسته اي دارد. 
دكتر قيصري: البته بايد ديد كه اين تاثيرات چگونه است؟
اگر بخواهيم درباره فلسفه علم جديد پژوهش و عمل بكنيم، 
بايد بدانيم كه آيا اين تاثيرات كه بعضا" ملموس و قديمي 
هستند، چگونه عمل مي كنند و چقدر مي توانيم اينها را
واقعا" دركاوشهاي نوين فلسفه علم دخيل بدانيم، من مشخصا" 
به فلسفه علم اشاره كردم و نه به فلسفه تفسيري، كه به 
جنبه هاي فرهنگي، ارزشي و تاريخي نظر دارد. اگر مقصود
شما فلسفه علم است بايد خيلي مشخص و مستقيم و رودررو عمل 
كرد و هر چيزي را كه صرفا" مانوس است در واقع ارجح 
ندانست بر چيزي كه از نظر علمي معتبر است. 
* همشهري: آقاي دكتر چه موانع ساختاري، اعم از سياسي و
فني، را مي توان در جهت تحقق معرفت و انديشه علمي و
فلسفي در ايران معاصر دخيل دانست؟
دكتر قيصري: فكر امري نيست كه بتوان آن را يكباره و
ناگهان ايجاد كرد. شايد منظور شما در اين سئوال معطوف 
باشد به اسباب و لوازم و تمهيداتي كه جريانات فكري(چه 
فلسفي و چه علمي)جهت قوام يافتن بدان نيازمندند، كه در
اين صورت بايد هر يك را جداگانه مورد بررسي قرار داد اما
چند پيش فرض بديهي وجود دارد كه بدون وجود آنها در يك 
جامعه، علم و فلسفه كه سهل است، زندگي روزانه نيز
سروسامان نخواهد يافت. از جمله اساسي ترين اينها وجود
آزادي است و ديگر وجود وتحقق حقوق فردي است. حقوق فردي 
نيز مي بايد توام و همزمان با آزادي باشد. درجامعه اي كه 
حقوق و آزاديهاي فردي رعايت نشود، فرهنگ سياسي به قهقراي 
اشكال غير تعاوني و چه بسا بهيمي مي افتد. طرفه اينكه 
درچنين مرحله اي، در مذمت آزادي، گاه به اين استدلال پوچ 
تمسك مي جويند كه چون محتمل است كه آزادي به ولنگاري و
بي بند و باري منجر شود، پس براي خير عموم چه بهتر كه كل 
آزادي را مقهور و قرباني كنيم اما از اين پوچ تر
احتجاجات به ظاهر عالمانه و فيلسوفانه اي است كه گاه در
مذمت حقوق فردي و مقوله فرد انساني در مقام اصل موضوعه 
حقوق و تكاليف اجتماعي به طور اخص، ايراد مي شود. پس اين 
دو موضوع از جمله مهمترين موانع سياسي و حقوقي ايجاد
انديشه و تفكر فلسفي و علمي در ايران معاصر بوده است. 
البته پويايي و شكوفايي انديشه فلسفي صرف نظر از پيش 
فرضهاي حقوقي و سياسي كه جزو بديهيات هستند، بايد بر
حمايت مستمر متكي باشند و دست و دلبازانه موءسسات پژوهشي 
از نظر مادي و فني حمايت بشوند اين مشكلي نيست كه صرفا" 
گريبانگير ما باشد، در بسياري از كشورهاي مشابه و حتي 
كشورهايي كه از نظر زيرساخت اقتصادي و حقوق اجتماعي وضعي 
بهتر از ما دارند، اين مساله وجود دارد، ما در خود جهان 
غرب مي بينيم كه قطبهاي صنعتي و علمي از همديگر تغذيه 
مي كنند و نحوه پژوهشهاي علمي كه در كشورهاي صنعتي 
پيشرفته نظير آمريكا، انگليس و فرانسه و آلمان هست اصلا" 
قابل مقايسه با كشورهاي ديگر غربي كه در حاشيه ابتكارات 
صنعتي و علمي قرار گرفته اند، نيست و براي پژوهشگر
حرفه اي اين جنبه عاطفي، فرهنگي و هويتي به آن صورت وجود
ندارد كه مثلا" مبادا زماني برود در يك موءسسه پژوهشي كار
خودش را انجام بدهد كه در كشورش نباشد، شما اين قضيه را
در قرون گذشته هم مي توانيد به وضوح ببينيد. مثلا" در
تمدن اسلامي هم مي توانيم اين مساله را ببينيم، شما
مي بينيد كه در اوج تمدن اسلامي بسياري از دانشمندان از
مشرق تمدن اسلامي به مغرب آن و برعكس در سفر بودند و به 
كار علمي خودشان اشتغال داشتند. 
* همشهري: در بحث از زمينه هاي رشد و شكوفايي تفكر علمي 
و فلسفي در ايران معاصر، گفتمانهاي روشنفكري ايران كه با
اين مساله در پيوند تنگاتنگ بوده اند، مطرح مي شوند. 
روشنفكر ايراني هم از سنت فاصله گرفته و هم به لحاظ
جامعه شناختي و معرفتي ريشه در تحولات فكري غرب ندارد. 
نظرشما در اين باره چيست؟
دكتر قيصري: اين هم يك سوءال بسيار مهم و مفصلي است كه 
نمي دانم فرصت بررسي آن در يك گفت وگو هست يا نه. 
البته در اين مورد هم من فكر مي كنم كه بايد انصاف داشت 
و قضيه را به افراط و تفريط نكشاند. به اين ترتيب نيست 
كه ما از سنن خودمان جدا افتاده باشيم و سنن جديد را هم 
درنيافته باشيم. اين سناريوي مطلق انگار اگر هم 
مي توانست متحقق بشود، مطمئنا" اين سوءالي را كه شما
كرديد، در پي نمي آورد. نفس اين سوءال مبين يك نوع آگاهي 
ناخرسند است. 
اين" آگاهي ناخرسند" تعبيري است كه هگل آن را در پديدار
شناسي روح به كار مي برد ولي در اينجا مراد برداشتي صوري 
و صرفا" لفظي است. وجود اين آگاهي ناخرسند در واقع 
بيانگر اين است كه ما تا حدي به هر دو سنت نظر داشته ايم 
كه وجهي از آن را نيز مي توان اين طور بيان داشت كه 
تاثير اين دو وضعيت بر حال ما چه بوده است؟ اين جستجو
خود بيانگر تنشي است كه باعث ناخرسندي مي شود و همان طور
هم كه خودتان اشاره كرديد، اين قضيه اي نيست كه تنها من 
و شما درباره اش داريم صحبت مي كنيم، بلكه مدتهاي مديدي 
است كه چه براي معاصرين ما و چه براي قدماي ما مطرح بوده 
است و خيلي از افراد روشن انديش و اصلاح طلب در صدوپنجاه 
سال گذشته دقيقا" به همين پرسش دچار بوده اند و بسته به 
ديدگاه و قضاوتهاي ارزشي و جهت گيريهاي سياسي خود
پاسخهايي هم داده اند در هر صورت تمام اينها ناظر است 
بر يك وضعيت روانشناسانه كه عبارت باشد از احساس يا
تجربه يك وضعيت نامتعادل. 
ادامه دارد]]>
</TEXT>
</DOC>
<DOC>
<DOCID>HAM2-781026-039</DOCID>
<DOCNO>HAM2-781026-039</DOCNO>
<ORIGINALFILE>/1378/781026/shari.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[در جريان ديدار مهندس الويري با رئيسان 
دانشگاه هاي تهران اعلام شد: كميته تخصصي 
جامعه دانشگاهي براي كاهش آلودگي هوا
تشكيل مي شود]]>
</TITLE>
<TEXT>
<![CDATA[گروه شهري: با هدف بحث و بررسي در باره چگونگي همكاري 
در زمينه مسائل و مباحث مختلف شهري به ويژه مشكل آلودگي 
هواي شهر تهران، مهندس مرتضي الويري شهردار تهران با
روءساي دانشگاه هاي تهران ديدار و گفت وگو كرد. به گزارش 
اداره كل روابط عمومي و بين الملل شهرداري تهران در
ابتداي اين نشست كه حدود سه ساعت به طول انجاميد، شهردار
تهران با اشاره به بيانيه اخير روءساي دانشگاه هاي تهران 
كه در پي ملاقات وي با سفير ژاپن صادر گرديد، ضمن 
قدرداني از احساس مسئوليت و حسن نظر روءساي دانشگاه ها، 
سوءتفاهم احتمالي به وجود آمده از خبر ديدار فوق را مورد
تاكيد قرار داد و اظهار داشت: اميد است با همفكري و
همدلي جامعه دانشگاهي و علمي كشور، اين نشست طليعه روشني 
به منظور همكاري شهرداري تهران با دانشگاه ها و مراكز
علمي باشد و مديريت شهري تهران بيش از پيش از توان فكري 
اساتيد و متخصصان كشور بهره مند شود. بنا براين گزارش 
مهندس الويري شش محور اصلي برنامه جامع كاهش آلودگي هواي 
شهر تهران را به شرح ذيل بيان داشت: 
الف- محور خودروهاي نو مشتمل بر رعايت استانداردهاي 
آلاينده ها براي خودروها، گازسوزكردن خودروهاي عمومي، 
استفاده از كاتاليزورها براي خودروها و توليد دو هزار
دستگاه اتوبوس گازسوز اضافه بر برنامه قبلي. 
ب- محور خودروهاي مستعمل شامل تعويض كاربراتور خودروهاي 
پيكان زير ده سال ساخت، استفاده از كاتاليزور براي 
تاكسي هاي گازسوز و موتوسيكلت ها و تبديل به احسن كردن 
دويست هزار دستگاه خودروي سواري فرسوده. 
ج- محور حمل و نقل عمومي مشتمل CNG بر سوزكردن هشت هزار
دستگاه LPC اتوبوس، سوزكردن ميني بوس ها، استفاده از
كاتاليزور براي اتوبوس ها و تسريع در راه اندازي مترو. 
د- محور سوخت شامل صرفه جويي در انواع سوخت ها، اصلاح 
كيفيت انواع سوخت ها و استفاده از سوخت هاي جايگزين. 
ه- محور معاينه فني خودروها مشتمل بر اجراي كامل معاينه 
فني خودروها و ايجاد مراكز مكانيزه معاينه فني خودروها. 
و- محور مديريت ترافيك شامل سياست هاي توقف خودروها در
معابر، چراغ هاي راهنمايي هوشمند و كاهش يا محدودسازي 
تردد خودروهاي شخصي. 
در اين ملاقات كه با حضور دكتر سعيد سمنانيان، دكتر
سيدمنصور خليلي عراقي، دكتر سعيد سهرابپور، دكتر
عبدالحميد رياضي، دكتر رضا امراللهي، دكتر سيدجواد ازهري، 
دكتر نجفقلي حبيبي، دكتر محمدرضا حافظي و دكتر حسن ظهور
روءساي دانشگاه هاي تربيت مدرس، تهران، صنعتي شريف، صنعتي 
اميركبير، صنعتي خواجه نصير، علم و صنعت ايران، علامه 
طباطبايي، هنر، پيام نور و سيدمحمود فاطمي عقدا معاون 
دانشگاه تربيت معلم برگزار شد، روءساي دانشگاه ها ضمن 
تقدير و تشكر از برداشت كارشناسانه و حسن نيت شهردار
تهران درخصوص بهره گيري از نظرات علمي جامعه دانشگاهي 
كشور در طرح هاي شهري، آمادگي كامل خود را به منظور كمال 
همكاري با شهرداري تهران در اجراي طرح هاي شهري به ويژه 
طرح جامع كاهش آلودگي هواي شهر تهران اعلام نموده و صدور
بيانيه يادشده از سوي روءساي دانشگاه ها را ناشي از سوء
تعبير از خبر ديدار شهردار تهران با سفير ژاپن ذكر كردند. 
در پي اين ديدار مقرر شد كميته اي تخصصي با عضويت معاون 
حمل ونقل و ترافيك شهرداري تهران و معاونين پژوهشي 
دانشگاه هاي تهران به منظور بحث وبررسي در خصوص همكاري 
جامعه دانشگاهي با شهرداري تهران تشكيل گردد.]]>
</TEXT>
</DOC>
<DOC>
<DOCID>HAM2-781026-040</DOCID>
<DOCNO>HAM2-781026-040</DOCNO>
<ORIGINALFILE>/1378/781026/shari.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ديدار شهردار تهران با شهروندان منطقه 7]]>
</TITLE>
<TEXT>
<![CDATA[گروه شهري: شهردار تهران فردا با آن عده از شهروندان 
تهراني كه مسائل و مشكلات آنها اختصاصا" مربوط به 
شهرداري منطقه 7 مي باشد ديدار عمومي دارد. 
روابط عمومي و بين الملل شهرداري تهران طي اطلاعيه اي از
شهرونداني كه فقط در باره مسائل مربوط به شهرداري منطقه 
7 درخواست ملاقات حضوري با آقاي مهندس الويري شهردار
تهران را دارند دعوت كرد از ساعت 16 الي 19 فردا در محل 
شهرداري منطقه واقع در سهروردي شمالي نرسيده به پل 
سيدخندان خيابان شهيد قندي ساختمان شماره يك شهرداري 
منطقه 7 حضور بهم رسانند.]]>
</TEXT>
</DOC>
<DOC>
<DOCID>HAM2-781026-041</DOCID>
<DOCNO>HAM2-781026-041</DOCNO>
<ORIGINALFILE>/1378/781026/shari.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[برنامه هاي فرهنگي روز" هواي پاك "در هفت 
شهر كشور اجرا مي شود]]>
</TITLE>
<TEXT>
<IMAGE>/1378/781026/p3-1.jpg</IMAGE>
<![CDATA[
هواي تهران قابل تنفس مي ماند، اگر خودروها بگذارند
گروه شهري: تهران صبح ديروز" شنبه "هوايي كم وبيش آلوده 
داشت و نمايشگرهاي كيفيت هوا، غلظت آلاينده هاي مسئول در
آن را در بالاترين حد" مجاز" و پايين تر از حد" زياد" 
نشان مي دادند كه نشانگر كاهش آلودگي در مقايسه با
روزهاي كاري آخر هفته گذشته بود. 
در روزهاي كاري آخر هفته گذشته و در عموم صبح ها و
عصرها، غلظت دوآلاينده "منواكسيد كربن "و" ذرات معلق "كه 
آلاينده هاي مسئول در هواي تهران شناخته مي شوند، بالاتر
از حد" زياد" و در مرتبه "خطرناك "بودند و غلظت 
ديگرآلاينده ها نيز" بالا" بود. 
آلودگي هوا درايران منحصر به كلان شهر تهران نيست و
شهرهاي بزرگ ايران نيز به آن گرفتار هستند. 
علاوه بر تبريز، اصفهان زيباترين شهر ايران نيز از معضل 
آلودگي هوا رنج مي برد. 
خبرگزاري جمهوري اسلامي در گزارشي از اصفهان به نقل از
مهدي كهنمويي مدير كل حفظ محيط زيست اين استان گفت كه 
آلودگي هوا، بناهاي تاريخي اصفهان را نيز در معرض آسيب
قرارداده است. 
كهنمويي گفت: افزايش آلاينده هاي هوا به سبب توسعه 
بي رويه زندگي شهري، عدم برنامه ريزي براي اسكان جمعيت، 
استقرار صنايع، تردد انبوه وسايل نقليه موتوري، فقدان 
شبكه حمل ونقل كارآمد و نيز نبود هماهنگي بين دستگاههاي 
اجرايي، اصفهان را در زمره يكي از هفت شهر آلوده كشور
قرارداده است. 
در ايران قرار است روز 29 دي ماه و به صورت نمادين، 
" روز هواي پاك "باشد و از ماهها قبل براي اين روز و
انجام برنامه هايي كه قرار است به اين مناسبت به اجرا
درآيد، تبليغات مي شود. به همين مناسبت برنامه هاي ويژه 
فرهنگي در 7 شهر آلوده كشور، تهران، اصفهان، شيراز، 
اهواز، تبريز، مشهد و اراك اجرا خواهد شد.]]>
</TEXT>
</DOC>
<DOC>
<DOCID>HAM2-781026-042</DOCID>
<DOCNO>HAM2-781026-042</DOCNO>
<ORIGINALFILE>/1378/781026/shari.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[شهرداري خيابان هاي تهران را براي 
استقبال از كاروان شهدا آب و جاروب مي كند]]>
</TITLE>
<TEXT>
<![CDATA[مراسم تشييع شهدا در تهران، صبح فردا برگزار مي شود
گروه شهري: با ميزباني 114 شهيد دفاع مقدس، تهران به 
استقبال كاروان شهدا مي رود. قافله بيش از يك صد لاله 
خونين كفن كه تحت عنوان ميثاق با ولايت در ميانه مسير
طولاني خود از مشهد شلمچه تا مشهدالرضا(ع)كه غروب امروز
وارد حرم مطهر حضرت امام(ره)خواهند شد، صبح فردا در
تهران تشييع مي شوند. در اين باره طي مراسم ويژه اي كه 
از مقابل مجلس شوراي اسلامي در مركز تهران آغاز و تا
ميدان افسريه در شرق تهران ادامه خواهد يافت، شهروندان 
هميشه در صحنه تهران ضمن نكوداشت ياد و خاطره رشادت و
جان فشاني شهيدان با آرمان ها و اهداف والاي مقام معظم 
ولايت كه در واقع آرمان و هدف اين عزيزان مي باشد، تجديد
ميثاق خواهند نمود. به گزارش اداره كل روابط عمومي و
بين الملل شهرداري تهران با توجه به بخش نامه معاون 
خدمات شهري شهرداري تهران، شهرداري هاي مناطقي كه در
مسير حركت كاروان شهدا قرار دارند، موظف به رفت و روب و
نظافت دقيق معابر و پاك سازي و شست وشوي كامل گذرگاه هاي 
محور حركت قافله شهيدان و نيز تهيه و توزيع شاخه هاي گل 
بين مشايعت كنندگان شده اند. در اين باره مدير روابط
عمومي معاونت خدمات شهري شهرداري تهران با اشاره به 
دستورالعمل فوق، استقبال پر شور و با شكوه از كاروان 
شهدا را وظيفه كليه دستگاه هاي اجرايي و تمامي شهروندان 
دانست و اظهار داشت: شهرداري تهران از طريق تدابير لازم 
علاوه بر آمادگي جهت استقبال و ميزباني، آماده مشايعت و
بدرقه اين عزيزان مي باشد. وي در ادامه تصريح نمود: 
شهرداري منطقه 19 هنگام ورود كاروان شهدا از قم به تهران 
و سپس سازمان بهشت زهرا(س)و شهرداري صحن مطهر هنگام 
حضور اين عزيزان در حرم مطهر امام خميني(س)در روز بيست 
و ششم دي ماه همكاري لازم را با برگزاركنندگان مراسم 
استقبال از جمله ستاد كل نيروهاي مسلح و بنياد شهيد
انقلاب اسلامي به عمل خواهند آورد. 
وي افزود: در روز بيست و هفتم دي ماه نيز سازمان 
آتش نشاني و خدمات ايمني به منظور ارائه خدمات مورد نياز
و مناطق 11 و 12 از طريق آماده سازي محورهاي منتهي به 
مجلس شوراي اسلامي و تدارك و اهداي شاخه هاي گل به 
شهروندان و مناطق 15 و 16 از طريق پاك سازي مسيرهاي 
قافله شهيدان جهت استقبال از اين عزيزان آمادگي دارند.]]>
</TEXT>
</DOC>
<DOC>
<DOCID>HAM2-781026-043</DOCID>
<DOCNO>HAM2-781026-043</DOCNO>
<ORIGINALFILE>/1378/781026/shari.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[شهردار تهران: مسئولان شهرداري نبايد با
مردم مثل ارباب برخورد كنند]]>
</TITLE>
<TEXT>
<![CDATA[شهردار تهران گفت: مسوولان شهرداري نبايد با مردم مثل 
ارباب برخورد كنند، زيرا شهرداري در عمل خدمتگزار مردم 
است مرتضي الويري ديروز در مراسم معرفي شهردار
جديدمنطقه 20 افزود: بايدمستقل از ديدگاههاي جناحها به 
اقشار مختلف خدمات بدهيم و اساس را برخدمتگزاري به مردم 
بگذاريم. 
وي جايگاه شهرري را در تهران با اهميت توصيف كردو اظهار
داشت: چشم اميدشهرداري تهران براي گسترش صنعت جهانگردي به 
شهرري است. 
وي گفت: مناسبترين مكان براي برنامه ريزي صنعت گردشگري 
منطقه تاريخي ومذهبي شهرري است و ما مي توانيم به عنوان 
ستاد مركزي برنامه ريزي از اين صنعت در شهرري حمايت كنيم. 
الويري درپايان مراسم نادر كرمي را به عنوان شهردار
جديد منطقه 20معرفي كرد.]]>
</TEXT>
</DOC>
<DOC>
<DOCID>HAM2-781026-044</DOCID>
<DOCNO>HAM2-781026-044</DOCNO>
<ORIGINALFILE>/1378/781026/shari.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[برگزاري همايش اكوتوريسم در رامسر]]>
</TITLE>
<TEXT>
<![CDATA[گروه شهري: ديروز در همين صفحه مطلبي درج شده بود درباره 
برگزاري همايش كوير لوت، با عنوان كويرلوت تنها منطقه 
عاري از حيات در كره زمين است. در اين مطلب به نقل از
دكتر مستوفي معاون تحقيقات، آموزش و برنامه ريزي سازمان 
ايرانگردي و جهانگردي نقل شده بود كه نخستين مركز
راهنمايان اكوتوريسم، در رامسر راه اندازي شده است. مركز
اطلاع رساني سازمان ايرانگردي و جهانگردي با ارسال 
توضيحي در اين باره خاطرنشان كرده است آنچه در سخنراني 
دكتر مستوفي اعلام شده بود، برگزاري همايش اكوتوريسم در
آينده نزديك در شهر رامسر است، و نه راه اندازي مركز
آموزش اكوتوريسم در اين شهر. در اطلاعيه اين مركز ابراز
اميدواري شده است به زودي نخستين دوره آموزشي راهنمايان 
اكوتوريسم توسط مركز آموزش جهانگردي وابسته به سازمان 
ايرانگردي و جهانگردي برگزار شود. 
اكوتوريسم يا" طبيعت گردي "به اعتقاد كارشناسان سازمان 
جهاني جهانگردي(wto)تا دهه آينده نه تنها پررونق ترين 
بخش توريسم، بلكه موفق ترين صنعت جهان خواهد بود. 
پاسخ مسئولان 
جوابيه شركت ايران گاز
در پاسخ به تلفن آقاي مصدق دينياري از تهران درج شده در
شماره 2000 روزنامه همشهري مورخ 20/9/78 صفحه 56 ستون با
مردم به عرض مي رساند از آنجا كه ثبت سفارشات و پيگيري 
شكايات تنها با ارائه شماره اشتراك در سيستم گويا
پيام گير ميسر مي باشد، لذا خواهشمند است نامبرده در
اسرع وقت با تلفن سفارشات و شكايات و يا با تلفن روابط
عمومي شركت تماس حاصل نموده تا سريعا" نسبت به حل مشكل 
اقدام شود. 
روابط عمومي و تبليغات 
مجوز لازم صادرشده است 
احتراما" بازگشت به مطلب مندرج در ستون تلفن به همشهري 
شماره 1976 مورخ 20/8/78 آن جريده محترم، مبني بر عدم 
اجراي لوله كشي گاز شهرك گلديسان به اطلاع مي رساند: 
با عنايت به اظهار نظر كارشناس معاونت فني و عمراني 
منطقه شهرداري منطقه 2 جهت لوله كشي گاز منطقه مورد
اشاره مجوز لازم را صادر نموده و مشكلي از نظر شهرداري 
ندارد و اهالي جهت رفع هر گونه مشكلي با شركت ملي گاز
ايران هماهنگي لازم را به عمل آورند. 
روابط عمومي و فرهنگي منطقه 2
نيمه شب شرعي اعلام مي شود
عطف به شرح مندرج به شماره مورخ 26/7/78 آن نشريه مبني 
بر" اعلان نيمه شعبان شرعي "در پاسخ به پيشنهاد مطرح شده 
از سوي آقاي محمدعلي بهادري ضمن تشكر از آن شهروند گرامي 
به اطلاع مي رساند: زمان دقيق اوقات شرعي توسط دفاتر
مراجع معظم تقليد و نهادهاي رسمي تعيين مي گردد و از
طريق شماره تلفن 192 به شهروندان تهراني اعلام مي گردد. 
لذا درخواست ايشان به مراجع ذي ربط انعكاس يافته و در
صورت دريافت پاسخ مثبت بررسي هاي فني توسط اين شركت 
انجام خواهد شد و ان شاءا... پس از فراهم شدن امكانات 
فني زمان نيمه شب شرعي نيز به اوقات پنجگانه افزوده شده 
و از طريق خط ارتباطي 192 به اطلاع شهروندان خواهد رسيد. 
روابط عمومي مخابرات تهران 
شماره فيش اعلام نمائيد
احتراما" عطف به شكوائيه مندرج درشماره 1960 مورخ 29/7/78
آن نشريه تحت عنوان واگذاري تلفن در اميرآباد شمالي 
مطرح شده از سوي خانم ايمانه طالقاني به اطلاع مي رساند
منطقه فوق الذكر درمحدوده مركز تلفن قدس قرار دارد، ولي 
به علت عدم اعلام شماره وديعه يا نشاني كامل امكان پاسخ 
دقيق ميسر نمي باشد. لازم به توضيح است مركز مخابراتي 
يادشده از نظر واگذاري خط تلفن به روز مي باشد، ليكن در
برخي ازنقاط محدوده آن مركز امكانات فني شبكه كابل موجود
نمي باشد علي ايحال در صورتي كه نامبرده شماره و تاريخ 
فيش خريداري شده را اعلام نمايد، بررسي لازم انجام و
پاسخ دقيق ارائه خواهد شد. 
روابط عمومي مخابرات تهران 
استفاده از وام ضربتي ميسر نشد
احتراما" در پاسخ متن ارسالي آقاي حسين چراغي منتشره 
درستون تلفن به روزنامه همشهري مورخه 23/8/78 به شماره 
1978 صفحه هفت، لطفا" جوابيه زير را جهت آگاهي آن 
بزرگوار و ساير اعضاء بر اساس قانون مطبوعات در همان 
صفحه و با همان حروف درج فرماييد. 
عليرغم اينكه در قطعه تخصيصي به اتحاديه تعاونيهاي مسكن 
ادارات قم با تحت پوشش داشتن(33)تعاوني مسكن و حدود
چهل اداره و ارگان فاقد تعاوني و عضويت بيش از پنج هزار
نفر، شوارع محيطي و داخلي تا حد لايه تونان احداث گرديده 
و توليد و نصب جداول آن حدود 50% انجام شده و شبكه هاي 
آب، فاضلاب، آبياري فضاي سبز و قسمتي از برق آن اجراء
شده و 365 واحد ويلايي در حد سفتكاري پايان يافته و بعضي 
آماده سكونت گرديده و حدود(220)واحد آپارتماني در
مراحل مختلف ساخت(فونداسيون - اسكلت - سقف - و حائيل چيني)
مي باشد اما متاسفانه سيستم بانكي كشور، اين پروژه و
كلا" تعاونيهاي مسكن و اتحاديه ها را جزو اولويت دوم 
انبوه سازان قرار داده و عليرغم تمامي پيگيريهاي به عمل 
آمده نتوانستيم از وام طرح ضربتي اسكان(77)استفاده 
نماييم و نه از وام انبوه سازان بدون سپرده گذاري، لذا
همكاري مسئولين وزارت و سازمان مسكن و شهرسازي و سيستم 
مالي استان قم مورد استدعاست. 
مدير عامل اتحاديه تعاونيهاي مسكن ادارات قم 
چگونگي جايگزيني كتاب عربي سال چهارم 
در پاسخ مطلب مندرج در شماره 1979 تاريخ 24/8/78 در ستون 
" تلفن به همشهري "در خصوص تعويض كتاب چهارم عربي ضمن 
آرزوي موفقيت روزافزون براي تمامي دانش آموزان عزيز به 
آگاهي مي رساند: 
كتابهاي درس عربي دانش آموزان سال چهارم رشته علوم 
انساني نظام قديم شامل دو كتاب متون و قواعد مي باشد و
از آنجا كه دانش آموزان، كتابهاي عربي 1، 2، 3 نظام 
جديد را قبلا" خوانده اند و كتاب عربي سال چهارم نظام 
قديم، تكرار همين مباحث است بدين لحاظ كتاب عربي 
پيش دانشگاهي جايگزين كتاب عربي سال چهارم گرديد. 
مشاور وزير و مدير كل روابط عمومي 
توضيحات
در خصوص مطلب مندرج در روزنامه همشهري شماره 2000 روز
شنبه 20 آذرماه 1378 تحت عنوان 20 درصد از جنگلهاي آمل 
در آتش سوخت "به اطلاع مي رساند: 
اداره كل منابع طبيعي استان مازندران(ساري)در مورخ 
17/9/78 خبرآتش سوزي در يك نقطه از سطح جنگلهاي شهرستان 
آمل را به شماره 49617/9/78 به رسانه هاي گروهي اعلام 
كرده است كه در آن سطح عرصه مورد حريق را حدود ده هكتار
اعلام نمود روزنامه همشهري بدون توجه به خبر ارسالي 
درصد اشاره شده در خبر را بدون توجه به سطح جنگلهاي 
شهرستان آمل تنظيم كرده بود. اينك جهت روشن شدن اذهان 
عمومي و مردم طبيعت دوست يادآور مي شود: 
يك فقره آتش سوزي در ساعت 16 روز سه شنبه مورخ 16/9/78
در جنگلهاي "تل خيار" آمل اتفاق افتاد كه مساحت آن حدود
ده هكتار مي باشد. كه با هوشياري به موقع نيروهاي حفاظتي 
اداره منابع طبيعي شهرستان آمل و اهالي روستاهاي منطقه 
اين حريق در ساعت 23 كنترل و خاموش شد كه با توجه به سطح 
جنگلهاي شهرستان آمل حدود يك درصد را شامل مي شود. 
لازم به ذكر است اين منطقه در بين روستاهاي "لهاش "و
" المستان "آمل واقع شده است. 
روابط عمومي منابع طبيعي ساري 
چشم انداز]]>
</TEXT>
</DOC>
<DOC>
<DOCID>HAM2-781026-045</DOCID>
<DOCNO>HAM2-781026-045</DOCNO>
<ORIGINALFILE>/1378/781026/shari.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[همايش دوهزار نفري در قطب حرارتي زمين !]]>
</TITLE>
<TEXT>
<![CDATA[ابتدا: جمعه گذشته قلب كوير لوت شايد براي نخستين بار در
همه تاريخ يكجا پذيراي بيش از دو هزار انسان بود. اجتماع 
اين همه آدم در جايي كه جغرافي دانان آن را" شعبه ماه در
كره زمين "،" مخوف ترين بيابان جهان "و" قطب حرارتي زمين "
لقب داده اند، صرفا" برمبناي خواست، كنجكاوي و علاقه 
كم نظير مردم براي ديدن كوير صورت گرفت. در سومين روز
همايش ملي شناخت كوير لوت مقرر شده بود كارشناسان 
شركت كننده در همايش بازديدي نيز از كوير داشته باشند. 
يكي از دفاتر خدمات مسافرتي نيز پيشنهاد كرده بود در اين 
روز براي جذب مردم علاقه مند سرمايه گذاري كرده و تور
بازديد از كوير برگزار كند. استقبال شهروندان كرمان براي 
حضور در اين تور همه را غافلگير كرد شايد پرجمعيت ترين 
تور مسافرتي كشور روانه كوير شد، كه پيش از اين صرفا" 
مقصد سياحاني ماجراجو و بسيار كم گذر بوده است. 
بعد: كوير در ديدگاه آمايش ملي از دو جهت قابل بررسي است: 
نخست خطر گسترش آن كه بسياري از مناطق، روستاها و مزارع 
حواشي را تهديد مي كند، و دوم توان بالقوه آن براي جذب
طبيعت گردان خارجي. براساس گزارش وضعيت اكوتوريسم ايران، 
ارائه شده توسط معاونت تحقيقات و برنامه ريزي سازمان 
ايرانگردي، كوير لوت به عنوان جاذبه ممتاز بين المللي 
طبقه بندي شده است از اين نظر، اگر مجموعه نقش جهان 
اصفهان را مهمترين جاذبه فرهنگي كشور بدانيم، كوير لوت 
از نظر جاذبه سياحتي همتاي طبيعي آن و در راس جاذبه هاي 
اكوتوريستي كشور است. 
براي مهار كوير و براي گسترش كويرگردي راه هاي بسيار
وجود دارد اما جالب توجه است كه توجه به اين يكي خود
مي تواند عامل مهار و رفع دغدغه هاي مربوط به آن ديگري 
باشد. به راستي چه راهي بهتر، سريع تر و موءثرتر از توسعه 
كويرگردي مي تواند ساكنان شهداد، ده سلم، ده سيف، اندو
هجرد و.. را به ادامه مقاومت در مقابل پيشروي كوير
تشويق كرده و به آنها براي استواري تاريخي شان كمك كند؟
سرانجام: برگزاري همايش پيش گفته قطعا" تجربه اي نو در
كشور ما به شمار مي آيد. به همه دست اندركاران اين تجربه، 
به ويژه مديران استان كرمان، براي فراهم آوردن زمينه 
انجام اين تجربه تبريك مي گوييم. اما اميدواريم كه اين 
تجربه، همچون بسياري تجربه هاي خوب ديگر به بايگاني 
سپرده نشود. جاي آن دارد كه تجربه همايش جمعه گذشته نقطه 
آغازي باشد براي توجه جدي تر به مسائل كويرزايي و منابع 
نهفته بيابان هاي ايران. مردم با حضور خود در همايش 
پيش گفته الزام اين امر را تاييد كردند اميدواريم 
مسئولان نيز وظايفي را كه در اين باره به عهده دارند
فراموش نكنند. 
ناصر كرمي]]>
</TEXT>
</DOC>
<DOC>
<DOCID>HAM2-781026-046</DOCID>
<DOCNO>HAM2-781026-046</DOCNO>
<ORIGINALFILE>/1378/781026/shrst.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[طرح حفاظت و بهره وري پايدار از درياچه 
مهارلو اجرا مي شود]]>
</TITLE>
<TEXT>
<![CDATA[گروه شهرستانها: كارهاي اجرايي طرح اسكله ومركز
بازديدكنندگان درياچه مهارلو در قالب طرح حفاظت و
بهره وري پايدار از اين درياچه آغاز شد. 
به گزارش خبرنگار همشهري در شيراز، مدير كل حفاظت محيط
زيست فارس گفت: درياچه مهارلو در نزديكي شهر شيراز با
ظرفيت بالاي جذب طبيعت گردان، غناي طبيعي و غني سازي 
اوقات فراغت كه همواره از نقاط تفرجگاهي سنتي محسوب
مي شده، ظرف چند سال گذشته نگاه كارشناسان محيط زيست را
به خود جلب كرده است و درهمين راستا اداره كل حفاظت محيط
زيست فارس با اقدام هاي موءثر در رفع و مقابله با
مزاحمت هاي زيست محيطي و تخريبي ناشي از فعاليت هاي 
عمراني، صنعتي و اقتصادي، ساماندهي و نجات اين پديده 
طبيعي و در پي آن، توجه به صنعت طبيعت گردي را نيز در
برنامه هاي مقرر گنجاند و طرح حفاظت و بهره وري پايدار
از اين درياچه را با در نظر داشتن مطالعات جامع آن به 
تصويب رساند. 
پيراسته، اعتبار نخستين اين طرح را كه شامل ساخت اسكله 
به طول 250 متر و عرض 4 متر و ساختمان مركز
بازديدكنندگان با زيربناي 200 متر مربع است، 200 ميليون 
ريال از محل اعتبارات استاني عنوان كرد و افزود: اين طرح 
بخشي كوچك از طرح بزرگ ساماندهي درياچه است كه اين نقطه 
را به يك قطب طبيعت گردي در حاشيه آثار ملي و فرهنگي 
شيراز تبديل خواهد كرد. وي يادآور شد: طرح حفاظت و
بهره وري پايدار از درياچه مهارلو هم اكنون در دست 
مطالعه است و اجراي طرح فعلي دستيابي به اهداف راهبردي 
طرح اصلي را تسهيل مي كند. 
درياچه مهارلو يا درياچه نمك كه با گستره تقريبي 200
كيلومتر مربع در 23 كيلومتري جنوب شرقي شيراز قرار دارد
با داشتن شرايط هيدرولوژيكي و رسوبي از جمله درياچه هاي 
نمك ساز است كه از آن نمك مصرفي به دست مي آيد و همچنين 
به واسطه ورود يك جريان آب شيرين به درياچه، يكي از
زيستگاههاي پرندگان آبزي مهاجر و بومي بوده به طوري كه 
در حاشيه آن به ويژه در زمين هاي زراعتي قسمت شرقي، 
پرندگاني چون درنا، آنقوت، غاز و انواع آبچليك به تعداد
فراوان يافت مي شود كه همزمان با ورود پرندگان مهاجر
تعداد پرندگان شكاري نيز در منطقه افزايش مي يابد.]]>
</TEXT>
</DOC>
<DOC>
<DOCID>HAM2-781026-047</DOCID>
<DOCNO>HAM2-781026-047</DOCNO>
<ORIGINALFILE>/1378/781026/shrst.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[شهردار كاشان: شهروندان با پرداخت به 
موقع عوارض خود شهرداري را ياري دهند]]>
</TITLE>
<TEXT>
<![CDATA[گروه شهرستانها: نبود اعتبارات لازم در سال جاري يكي از
مشكلات عمده شهرداري كاشان است. به گزارش خبرنگار همشهري 
شهردار كاشان با اشاره به بودجه 5/4 ميليارد توماني سال 
گذشته كه تنها 5/3 ميليارد تومان آن محقق شده است، گفت: 
متاسفانه از اعتبارات سال جاري نيز همانند سال قبل تنها
درصد كمي محقق شده است. 
مهندس وكيل با اشاره به اين كه تنها منبع درآمد شهرداري، 
خود مردم هستند از شهروندان كاشاني خواست با پرداخت به 
موقع عوارض خود از قبيل عوارض خودرو، نوسازي ساختمان، 
كسب و پيشه و ساختمانهاي غيرمجاز و... شهرداري را ياري 
دهند و چنانچه در اين جهت كوتاهي شود شهرداري قادر
نخواهد بود وظيفه خدمات رساني خود را به نحو مطلوب انجام 
دهد. 
وي در اين خصوص شوراي شهر را به جهت توان اعضاء و همفكر
بودن و پرداختن به امور شهرداري يكي از موفق ترين شوراها
خواند و افزود: شوراي اسلامي شهر به عنوان نهادي كه بين 
مردم و شهرداري قرار دارد توانسته بسياري از مشكلات مردم 
را از اين طريق حل كند. 
شهردار كاشان با اشاره به سرعت بخشيدن به مصوبات شهرداري 
گفت: در گذشته بسياري از مصوباتي كه در استانداري به مدت 
چند ماه طول مي كشيد اكنون با وجود شوراي اسلامي شهر به 
10 تا 15 روز كاهش يافته است.]]>
</TEXT>
</DOC>
<DOC>
<DOCID>HAM2-781026-048</DOCID>
<DOCNO>HAM2-781026-048</DOCNO>
<ORIGINALFILE>/1378/781026/shrst.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[استاندار فارس: سرمايه گذاران در بخش 
ايرانگردي و جهانگردي بايد از تسهيلات 
ويژه برخوردار شوند]]>
</TITLE>
<TEXT>
<![CDATA[گروه شهرستانها: استاندار فارس در نشست شوراي فرهنگي 
اجتماعي استان گفت: فارس با در برداشتن 30 درصد از ميراث 
فرهنگي كشور مي تواند به عنوان مركز ايرانگردي و
جهانگردي اين مرز و بوم به حساب آيد. 
به گزارش خبرنگار همشهري در شيراز، غلامرضا صحرائيان با
تاكيد برداشته هاي استان فارس در زمينه هاي ميراث فرهنگي، 
تنوع آب و هوايي و مناظر طبيعي از جمله سه درياچه، افزود: 
فارس نسبت به ساير استان هاي كشور از جايگاه ويژه اي 
برخوردار است. 
وي با بيان اين كه امروز هيچ مقوله اي ارزآورتر از صنعت 
جهانگردي نيست، گفت، كساني كه در زمينه ايرانگردي و
جهانگردي سرمايه گذاري مي كنند بايد از خدمات ويژه اي 
برخوردار باشند. 
صحرائيان خاطرنشان كرد: اعتبارات استاني فارس در زمينه 
جهانگردي از 8 ميليون تومان در سال 76 به 250 ميليون 
تومان در سال جاري رسيده و براي سال آينده نيز پيشنهاد
يك ميليارد تومان شده است. 
وي با انتقاد از سازمان ايرانگردي و جهانگردي كشور گفت: 
متاسفانه سازمان مذكور توجه جدي به فارس نكرده و از
اعتبارات ملي خود سهمي به اين استان اختصاص نداده است در
صورتي كه ما از اعتبارات استاني از سال 76 تا 79 مبلغ 8
ميليون تومان را به يك ميليارد تومان در امر جهانگردي 
رسانده ايم. 
استاندار فارس افزود: قابل توجيه نيست سازمان ايرانگردي 
و جهانگردي در سرمايه گذاريهايش بر روي تاسيسات 
ايرانگردي و جهانگردي با عدالت رفتار نكند. 
وي اظهار اميدواري كرد كه وزير فرهنگ و ارشاد اسلامي 
توسعه ايرانگردي و جهانگردي فارس را مورد توجه جدي قرار
دهد.]]>
</TEXT>
</DOC>
<DOC>
<DOCID>HAM2-781026-049</DOCID>
<DOCNO>HAM2-781026-049</DOCNO>
<ORIGINALFILE>/1378/781026/shrst.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نماينده ولي فقيه در مازندران: برخورد
صادقانه موجب رضايت مردم مي شود]]>
</TITLE>
<TEXT>
<![CDATA[گروه شهرستانها: اينكه امام راحل دولت را خدمتگزار مردم 
مي دانست و مقام معظم رهبري دولت را خادم مردم معرفي 
مي كند و آقاي خاتمي دولت را در عين خدمتگزاري در برابر
مردم پاسخگو مي داند و نه ارباب مردم، موجب شده است تا
مردم به جايگاه خود در اين نظام پي ببرند. 
به گزارش خبرنگار همشهري از ساري، نماينده ولي فقيه در
مازندران در جمع اعضاء شوراي روابط عمومي استان افزود: 
مردم انتظار دارند كه به مشكلاتشان توجه شود و اگر قرار
است امر پاسخگويي به مردم تحقق يابد، بايد كاركنان و
مسئولان روابط عمومي به رسالت واقعي خود عمل كنند. 
حجت الاسلام والمسلمين طبرسي تاكيد كرد: برخورد صادقانه، 
احترام آميز و همراه با خوشرويي با ارباب رجوع در ادارات 
و سازمانها موجب مي شود تا مردم با رضايت خاطر از آنجا
خارج شوند، گرچه ممكن است به دلايلي مشكلاتشان حل نشود. 
مثلا" نياز به زمان داشته باشد. وي افزود: روابط عمومي 
پويا و فعال پل ارتباطي بين دولت و ملت است و مي تواند
يك دستگاه و سازمان را كارآمد كند. به همين دليل بايد به 
جايگاه روابط عمومي در سازمانها و دستگاههاي اجرايي توجه 
بيشتري شود.]]>
</TEXT>
</DOC>
<DOC>
<DOCID>HAM2-781026-050</DOCID>
<DOCNO>HAM2-781026-050</DOCNO>
<ORIGINALFILE>/1378/781026/shrst.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[كارگاههاي استان گلستان 23 ميليارد ريال 
به تامين اجتماعي بدهكارند]]>
</TITLE>
<TEXT>
<![CDATA[گروه شهرستانها: براساس بررسيهاي كارشناسان كارگاههاي 
استان گلستان 23 ميليارد ريال به سازمان تامين اجتماعي 
بدهكار هستند. 
به گزارش خبرنگار همشهري در گرگان در جلسه شوراي اداري 
اين اداره كل اعلام شد كه از مجموع 27983 پرونده 
مطالباتي ارزيابي شده در سال جاري تعداد 334/11 پرونده 
مطالباتي داراي بدهي بوده اند كه شهرداريهاي استان 
گلستان با بيش از 8 ميليارد و 262 ميليون ريال بيشترين 
حجم بدهي كارگاههاي اداره كل تامين اجتماعي استان را
تشكيل مي دهند. 
براساس اين گزارش ميزان بدهي شهرداري گرگان 4 ميليارد و
162 ميليون ريال، گنبد كاوس يك ميليارد و 700 ميليون 
ريال، بندرتركمن 530 ميليون ريال، علي آباد 420 ميليون 
ريال، كردكوي 400 ميليون ريال، آقاقلا يكصد ميليون ريال 
و مينودشت 950 ميليون ريال اعلام شده است. 
براساس اطلاعات آماري كارشناسان اين بخش ميزان مطالبات 
قطعي اداره كل تامين اجتماعي استان گلستان در مقايسه با
سال قبل 5/13 درصد يعني 17 ميليارد ريال كاهش يافته است.]]>
</TEXT>
</DOC>
<DOC>
<DOCID>HAM2-781026-051</DOCID>
<DOCNO>HAM2-781026-051</DOCNO>
<ORIGINALFILE>/1378/781026/shrst.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[به دليل كمبود اعتبارات بازسازي بقعه 
شيخ صفي الدين اردبيلي روبه ويراني 
گذاشته است]]>
</TITLE>
<TEXT>
<IMAGE>/1378/781026/p8-1.jpg</IMAGE>
<![CDATA[
گروه شهرستانها: معاون حفظ و احياء اداره كل ميراث 
فرهنگي استان اردبيل اظهار داشت: به دليل كمبود اعتبارات، 
بقعه شيخ صفي الدين اردبيلي كه يكي از مهمترين آثار
تاريخي كشور به شمار مي آيد، در معرض تخريب قرار دارد. 
به گزارش خبرنگار همشهري در اردبيل وي با اعلام اينكه 
امسال تنها 180 ميليون ريال اعتبار براي حفظ و مرمت بقعه 
اختصاص يافته است، يادآور شد: اين ميزان به هيچ وجه 
پاسخگوي نيازهاي مرمتي اين بقعه نيست. 
مهندس چيت سازان افزود: هم اينك مرمت قسمتي از
كاشيكاريهاي مقبره شاه اسماعيل صفوي و حياط اصلي بقعه و
همچنين مرمت نقاشي هاي موجود در داخل چيني خانه، مرمت 
سنگهاي ازاره مربوط به چيني خانه و جنت سرا و مرمت 
آجر فرشهاي پشت بام بقعه بسيار ضروري است كه انجام 
تمامي اين امور اعتبارات هنگفتي را مي طلبد. 
به گفته وي با توجه به روند رو به گسترش تخريب در اين 
بقعه، هزينه هاي لازم براي مرمت آن نيز بيشتر مي شود. 
وي ميزان اعتبارات لازم براي مرمت بقعه شيخ صفي الدين 
اردبيلي را حداقل 25 ميليارد ريال ذكر كرد كه بايد در
طول يك برنامه 5 ساله با برنامه ريزيهاي دقيق صرف احيا و
مرمت اين بقعه شود. 
وي سرماي شديد، بارش زياد برف و رطوبت بالا را از عوامل 
اصلي تخريباين بقعه دانست و با اشاره به وجود بيش از
900 تپه تاريخي در استان اردبيل، هزينه لازم براي 
شناسايي و ثبت تمامي اين تپه ها را يك ميليارد و 800
ميليون ريال ذكر كرد و يادآور شد: اين در حالي است كه 
امسال تنها 5 ميليون ريال اعتبار براي شناسايي تپه هاي 
تاريخي استان اختصاص يافته است كه بدين ترتيب شناسايي و
ثبت كامل تمامي تپه هاي تاريخي استان بيش از 300 سال به 
طول مي انجامد. 
معاون حفظ و احياء اداره كل ميراث فرهنگي استان تكميل 
مطالعات كاوشهاي باستان شناسي و مرمت آثار به دست آمده 
از اين كاوشها در جبهه غربي بقعه، ادامه ديواركشي و ساخت 
سردر ورودي قسمت شهيدگاه را از مهمترين طرحهاي در دست 
اجراي اين بقعه در سال جاري برشمرد.]]>
</TEXT>
</DOC>
<DOC>
<DOCID>HAM2-781026-052</DOCID>
<DOCNO>HAM2-781026-052</DOCNO>
<ORIGINALFILE>/1378/781026/shrst.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[استاندار مازندران: همه دستگاهها بايد
براي كمك به آسيبديدگان اجتماعي تلاش كنند]]>
</TITLE>
<TEXT>
<![CDATA[گروه شهرستانها: اگرچه به موجب قانون، سازمان بهزيستي به 
عنوان متصدي رسيدگي به مشكلات آسيبديدگان اجتماعي بويژه 
زنان و دختران تعيين شده اما با توجه به گستردگي وجود
چنين افرادي در استان مازندران، همكاري همه دستگاهها، 
سازمانها و دست اندركاران در اين زمينه ضروري است. 
به گزارش خبرنگار همشهري استاندار مازندران در جلسه 
شوراي اجتماعي استان در ساري افزود: يكي از معضلات اين 
استان وجود آسيبديدگان اجتماعي است كه بايد بيش از
گذشته به آن توجه و در راه مقابله با اين معضل قدمهاي 
موءثرتري برداشته شود. 
مهندس كشاورزيان گفت: پيشنهاد مي كنم كميته اي با شركت 
نمايندگاني از استانداري، بهزيستي، نيروي انتظامي، اداره 
كل فرهنگ و ارشاد اسلامي، تربيت بدني، دادگستري و
دانشگاه مازندران تشكيل شود تا با ايجاد انسجام بيشتر به 
تحقق هدفهاي مورد نظر كمك كند.]]>
</TEXT>
</DOC>
<DOC>
<DOCID>HAM2-781026-053</DOCID>
<DOCNO>HAM2-781026-053</DOCNO>
<ORIGINALFILE>/1378/781026/siasi.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[عضو شوراي مركزي مجمع روحانيون 
مبارز: تحقيقات محلي درباره نامزدهاي 
نمايندگي مجلس غيرقانوني است]]>
</TITLE>
<TEXT>
<![CDATA[گروه سياسي: رسول منتجبنيا عضو شوراي مركزي مجمع 
روحانيون مبارزمحدوديت تعداد روحانيون در ليست هاي جبهه 
دوم خرداد را يكي ازاختلاف نظرهاي اين جبهه خواند و در
اين باره گفت: بعضي معتقدند در فضاي كنوني كشور تعداد
روحانيون بايد به حداقل برسد و براي آن محدوديت چهارنفر
را تصويب كردند اما مجمع روحانيون مبارزبه اين مسئله 
اعتقاد ندارد. 
عضو شوراي مركزي مجمع روحانيون مبارز افزود: اگر ملاك 
شايستگي افراد باشدنمي توان به واسطه نوع لباس و يا شغل 
آنان محرومشان كرد. مجمع روحانيون مبارز از اين مصوبه 
جبهه دوم خرداد تبعيت نكرد و حدود 10 نفراز
كانديداهاي ليست خود را از روحانيون انتخاب كرده است. 
وي، بحث درباره گنجاندن نام آقاي هاشمي رفسنجاني در
فهرست مشترك گروههاي دوم خرداد را يكي ديگر از
اختلاف نظرهاي اين جبهه خواند و پيش بيني كرد كه اين 
اختلاف حل نخواهد شد. 
منتجبنيا در ادامه اين گفت وگو درباره نحوه بررسي 
صلاحيت نمايندگان مجلس اظهار نظر كرد و گفت: محور و معيار
تاييد و رد صلاحيت ها بايد قانون اساسي باشد و اينكه 
هيات هاي نظارت از طريق تحقيقات محلي به نتيجه نهايي 
مي رسندعدول از قانون اساسي است. 
وي افزود: هفت شرط اعتقاد و التزام عملي به اسلام و نظام 
جمهوري اسلامي، تابعيت ايران، وفاداري به ولايت فقيه، 
حداقل تحصيلات فوق ديپلم، نداشتن سوءشهرت، سلامت جسمي و
حداقل 30 و حداكثر 75 سال سن، شرايط هفت گانه 
ايجابي براي نمايندگي مجلس در قانون اساسي شناخته شده 
است. 
عضو شوراي مركزي مجمع روحانيون مبارز تصريح كرد كه 
براساس آيين نامه اجرايي مصوبه دولت اعتقاد والتزام عملي 
به اسلام و نظام جمهوري اسلامي تنهابا اظهار نظر فرد
متقاضي نمايندگي مجلس محرز مي شود. 
وي با استناد به يكي از مواد قانون انتخابات تاكيد كرد
كه بررسي صلاحيت كانديداهاي نمايندگي مجلس تنها بايد از
طريق استعلام از چهار مرجع وزارت اطلاعات، دادستاني كل، 
سازمان ثبت احوال و اداره تشخيص هويت صورت گيرد.]]>
</TEXT>
</DOC>
<DOC>
<DOCID>HAM2-781026-054</DOCID>
<DOCNO>HAM2-781026-054</DOCNO>
<ORIGINALFILE>/1378/781026/siasi.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[در جمع مديران وزارت اطلاعات 
رئيس جمهوري: سياست هاي وزارت 
اطلاعات بايد دگرگون شود]]>
</TITLE>
<TEXT>
<IMAGE>/1378/781026/p2-1.jpg</IMAGE>
<![CDATA[
حكومت اگر بر مبناي ترس مردم از قدرت شكل بگيرد، 
آسيبپذير خواهد بود
تهران- خبرگزاري جمهوري اسلامي: مديران كل، مسئولان 
ادارات ستادي امنيت ومسئولان امنيت 80 شهر بزرگ كشور با
حجت الاسلام والمسلمين سيد محمد خاتمي رئيس جمهوري ديدار
كردند. 
به گزارش اداره كل اطلاعات و اخبار نهاد رياست جمهوري، 
آقاي خاتمي در اين ديدار با تاكيد بر نقش مردم در اقتدار، 
امنيت و ثبات نظام و كشور و بااشاره به برگزاري 
انتخابات ششمين دوره مجلس شوراي اسلامي تصريح كرد: هر چه 
انتخابات باشكوه تر و با حضور بيشتر مردم برگزار شود
اقتدار و امنيت كشور بالاتر مي رود وچنانچه مردم احساس 
كنند كه از قدرت بيشتري در انتخاب كانديداي مورد نظر
خودبرخوردارند، حضور بيشتري خواهند داشت و انتخابات با
شكوه تر برگزار مي شود و اين موجب تقويت همدلي بيشتر
ميان ملت و دولت خواهد شد. 
آقاي خاتمي با بيان اين مطلب كه وزارت اطلاعات قلب
امنيتي كشور است بر اين نكته تاكيد كرد كه دستگاههايي كه 
در كشور كار اطلاعاتي و امنيتي مي كنند بايد به اين قلب
و مغز كه وزارت اطلاعات است متصل باشند. 
رئيس شوراي عالي امنيت ملي كشور ضرورت بازنگري و نوسازي 
در سياست ها و استراتژي هاي اين وزارتخانه و هماهنگي 
اطلاعات با مقتضيات امروز و آينده كشور را يادآور شد و
گفت: نيروهاي با تجربه و آگاه وزارت اطلاعات بايد
تامين كننده نيازهاي امنيتي امروز و فرداي كشور باشند. 
رئيس جمهوري برارائه تعريفي كارشناسانه از امنيت ملي، 
مصالح امنيتي و آسيبها و تهديدها توسط وزارت اطلاعات 
تاكيد كرد. 
آقاي خاتمي اقتدار راشرط لازم حكومت دانست و با تاكيد بر
اين نكته كه اقتداربا قدرت يكي نيست، گفت: حكومت مقتدر و
مشروع، حكومتي است كه پذيرش آن ازسوي مردم توام با
احترام و از صميم قلب باشد و اگر مردم بر اساس اراده 
واحترام، حكومت را بخواهند، اقتدار تحقق مي يابد و به 
دنبال آن امنيت در كشورايجاد خواهد شد در حالي كه اگر
حكومت بر مبناي قدرت شكل گرفت آنوقت ارتباط مردم و حكومت 
بر مبناي ترس خواهد بود نه از موضع احترام و چنين 
حكومتي آسيبپذير است. 
وي رابطه حكومت و مردم را بر اساس ترس و زور مقطعي و سست 
توصيف كردو گفت: مردم بايد احساس كنند حكومت از آنهاست و
به آنها حرمت مي گذاردما بايد با ايجاد زمينه هاي مشاركت 
هر چه بيشتر مردم و آزادي آنان درچارچوب قانون، اقتدار
نظام را پايدار و پيشرفت جامعه را تضمين كنيم. 
رئيس شوراي عالي امنيت ملي تامين حرمت، آزادي هاي مشروع 
و اعتمادسازي متقابل ميان مردم و نظام را موجب اقتدار و
امنيت نظام دانست و آن را ازوظايف اصلي و مهم وزارت 
اطلاعات اعلام كرد. 
رئيس جمهور در اين ديدار ادامه روند اصلاحات و نوسازي 
در وزارت اطلاعات را مورد تاكيد قرار داد و براي كار
كارشناسي فارغ از جهت گيري هاي جناحي اين وزارتخانه 
اهميت فراواني قائل شد. 
در اين ديدار آقاي علي يونسي وزيراطلاعات ضمن ارائه 
گزارشي از عملكردامنيتي وزارت اطلاعات در زمينه 
كشف وشناسايي توطئه هاي گروه هاي معاند نظام و خنثي سازي 
آنها، گفت: امنيت يك مقوله ذهني و نسبي است و موفق ترين 
نظام ها، نظام هايي هستند كه بيشترين درجه امنيت را داشته 
باشند و بتوانند احساس خوبي از امنيت به ملت خود انتقال 
دهند. 
وزير اطلاعات با به هم پيوسته خواندن مجموعه هاي امنيتي 
و موءلفه هاي سياسي، نظامي، فرهنگي و اقتصادي در جهان خاطر
نشان كرد: توسعه متعادل بدون داشتن بستر امنيتي ممكن 
نيست ورسيدن به امنيت پايداربدون توسعه امكان پذير
نخواهدبود. اين دو لازم و ملزوم يكديگرند كه بايد براي 
رسيدن به آن از چالش هاي مهمي كه دشمنان هوشيار و
يادوستان جاهل ايجاد مي كنند، گذر كرد.]]>
</TEXT>
</DOC>
<DOC>
<DOCID>HAM2-781026-055</DOCID>
<DOCNO>HAM2-781026-055</DOCNO>
<ORIGINALFILE>/1378/781026/siasi.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[انتقاد عسكراولادي از نامه مديران 
روزنامه ها به رئيس جمهوري]]>
</TITLE>
<TEXT>
<![CDATA[تهران- خبرگزاري جمهوري اسلامي: دبيركل جمعيت موءتلفه 
اسلامي از نامه 16 مديرمسئول و سردبير روزنامه هاخطاب به 
رئيس جمهوري انتقاد كردو گفت: "روزنامه هاي غوغاسالار، 
براي رسيدن به مقاصد سياسي خود مي خواهند از رياست 
جمهوري استفاده ابزاري كنند. "به گزارش روابط عمومي جمعيت 
موءتلفه اسلامي، حبيبالله عسكراولادي كه در چهل و هفتمين 
كانون اين جمعيت سخن مي گفت، افزود: كساني كه در
دادگاه به نشر اكاذيب واهانت محكوم شده اند، با امضاي 
نامه اي مي خواهند از رئيس جمهور محترم به عنوان ابزاري 
براي رسيدن به اهداف خود استفاده كنند وشوراي نگهبان، 
قوه مقننه و قوه قضائيه را تحت فشار قرار دهند.]]>
</TEXT>
</DOC>
<DOC>
<DOCID>HAM2-781026-056</DOCID>
<DOCNO>HAM2-781026-056</DOCNO>
<ORIGINALFILE>/1378/781026/siasi.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[مجلس شوراي اسلامي بهمن ماه تعطيل خواهد
بود]]>
</TITLE>
<TEXT>
<![CDATA[گروه سياسي: مجلس شوراي اسلامي اين هفته جلسه علني دارد. 
به گزارش خبرنگار همشهري در جلسه علني امروز مجلس، طرح 
بازنشستگي پيش از موعد بيمه شدگان تامين اجتماعي و
شاغلين در كارهاي سخت و زيان آور مورد بررسي قرار خواهد
گرفت. 
بررسي طرح نحوه تحويل خودرو به جانبازان جنگ تحميلي 
برگشت داده شده از شوراي نگهبان ديگر دستور جلسه علني 
امروز خواهد بود. طرح بيمه اجتماعي رانندگان حمل و نقل 
بار و مسافر بين شهري، طرح تعيين نحوه صيد ماهي، لايحه 
اصلاح قانون ايمني راهها و راه آهن، طرح تقويت تعاوني ها
و واحدهاي صنعتي در استانهايي كه نرخ بيكاري آنها از حد
متوسط كشور بالاتر است، طرح اصلاح قانون بيمه اجباري 
مسئوليت مدني دارندگان وسايل نقليه موتوري زميني در
مقابل شخص ثالث و طرح اجازه تاسيس بانك تعاون و چند
لايحه موافقت نامه فرهنگي، اقتصادي و اجتماعي در دستور
كار اين هفته مجلس شوراي اسلامي قرار دارد. 
همچنين سه پرسش از وزيران نيز در دستور كار اين هفته 
گنجانده شده است. 
سئوال نماينده مرند و جلفا از وزير فرهنگ و آموزش عالي، 
پرسش تعدادي از نمايندگان از وزير امور اقتصادي و دارايي 
و پرسش سه تن از نمايندگان شاخص جناح اكثريت مجلس از
وزير فرهنگ و ارشاد اسلامي از جمله سئوالاتي است كه در
جلسات اين هفته مطرح خواهد شد. مجلس شوراي اسلامي جهت 
حضور نمايندگان در حوزه هاي انتخابيه و رسيدگي به امر
تبليغات براي انتخابات مجلس ششم از اول بهمن به مدت يك 
ماه تعطيل خواهد بود.]]>
</TEXT>
</DOC>
<DOC>
<DOCID>HAM2-781026-057</DOCID>
<DOCNO>HAM2-781026-057</DOCNO>
<ORIGINALFILE>/1378/781026/siasi.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[با انتشار بيانيه دفتر تحكيم وحدت به رد
صلاحيت ها اعتراض كرد]]>
</TITLE>
<TEXT>
<![CDATA[گروه سياسي: اتحاديه انجمن هاي اسلامي دانشجويان 
دانشگاههاي سراسر كشور(دفتر تحكيم وحدت)با انتشار
بيانيه اي به روند رد صلاحيت نامزدها در هيات هاي نظارت 
اعتراض كرد. چكيده بيانيه دفترتحكيم وحدت به شرح زير است: 
ارزيابي عملكرد هيات هاي نظارت در سرتاسر كشور به وضوح 
گوياي تنزل از جايگاه داوري عادلانه به دخالت به نفع 
جرياني خاص مي باشد. به نظر مي رسد كه جريان انحصار با
نااميدي از پيروزي در عرصه رقابت، سياست حذف در اشكال 
گوناگون را توسط دستگاههاي نظارتي در پي گرفته است تا
بدين ترتيب جبران مافات بكند. بارها و بارها گفته ايم كه 
اجراي چنين روشهايي درنهايت به كاهش مشاركت مردم، بحران 
مشروعيت نظام، تشكيل مجلس غيرمردمي و... مي انجامد كه 
نتايجي همچون قتل هاي زنجيره اي، بيگانگي با نيازهاي ملت، 
تصويب قوانين مخل حقوق شهروندان، ناكارآمد و بحران زا
را دربردارد... 
بحث خودي و غيرخودي به اتكاي قانون اساسي در امر حاكميت 
ملي جايگاهي ندارد و حداكثر در قالب روابط بين احزاب و
گروهها پذيرفتني است. لذا ناظر مكلف است در امر گزينش 
سخن از خودي و غيرخودي به ميان نياورد. و بجاي قانون نظر
و سليقه خود را كه متضمن خروج از دايره عدالت مي باشد، 
دخالت ندهد.. با عنايت به شرايط كنوني كشور و اهميت 
مجلس ششم در مسير اصلاحات از مردم رشيد و مسلمان ايران 
انتظار مي رود با هوشياري و درك والا باعث تسريع فرآيند
گسترش مردم سالاري، تشكيل مجلسي مقتدر و نزديك با آرايش 
نيروهاي سياسي موجود در جامعه و تقويت جريان 2 خرداد
گشته، مانع كاميابي جريان انحصارطلب در توسعه روابط
آمرانه، اخلال در منافع ملي و خنثي سازي برنامه هاي 
خاتمي شوند. 
اكنون نگراني جدي مبني بر سوءاستفاده جريان خاص از مذهب
و ديانت در آستانه انتخابات مجلس ششم وجود دارد. از
آنجايي كه تداوم حيات تفكر ديني و گسترش سياست ديني در
گرو موفقيت جريان اصلاحات و تحقق برنامه هاي خاتمي 
مي باشد لذا از تمامي مراجع عاليقدر، روحانيت مستقل و
آگاه و روشنفكران ديني مي خواهيم با روشنگري و آگاهي 
بخشي خود دامن دين و دينداران را از قدرت طلبي و مناسبات 
قومي و قبيله اي مصون بدارند. جريان انحصار و رگه هاي 
آنان در دستگاههاي نظارتي دين و مذهب را به پوششي براي 
تمايلات جناحي خود و مقابله با خواست ملت تبديل ننمايند
و بيش از اين ارزش ها و مفاهيم قدسي را در مسلخ منافع 
دنيوي قرباني نكنند... 
عمده داوطلباني كه رد صلاحيت شده اند مستند به بندهايي 
از قبيل عدم اعتقاد و التزام به اسلام و جمهوري اسلامي، 
ضديت با نظام، مخالفت با قانون اساسي و ولايت فقيه، 
تحكيم مباني رژيم سابق، وابستگي به گروههاي غيرقانوني و
محارب و... بوده است. به حكم قانون انتخابات، صراحت ماده 
واحده مصوب مجمع تشخيص مصلحت نظام مبني بر استناد مواد
قانوني براساس دلايل و مدارك معتبر توسط مراكز مسئول 
قانوني در بررسي صلاحيت داوطلبان توسط مراجع اجرايي و
نظارت و آيين نامه اجرايي قانون انتخابات مجلس مي بايست 
دلايل و مستندات براي بندهاي فوق ارائه شود...]]>
</TEXT>
</DOC>
<DOC>
<DOCID>HAM2-781026-058</DOCID>
<DOCNO>HAM2-781026-058</DOCNO>
<ORIGINALFILE>/1378/781026/siasi.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[تغيير برنامه تشييع پيكر پاك شهيدان 
دفاع مقدس]]>
</TITLE>
<TEXT>
<![CDATA[گروه سياسي: مراسم تشييع پيكر مطهر شهداي دفاع مقدس ساعت 
9 صبح فردا، در مقابل مجلس شوراي اسلامي برگزار مي شود. 
به گزارش روابط عمومي مجلس شوراي اسلامي قرار بود اين 
مراسم صبح امروز برگزار شود كه به دليل استقبال پرشكوه 
مردم شهرهاي مسير عبور كاروان شهيدان و كندي حركت اين 
كاروانها به فردا موكول شده است. 
روابط عمومي مجلس شوراي اسلامي در اطلاعيه اي كه به همين 
مناسبت منتشر كرد از مردم هميشه در صحنه خواسته است 
همچون گذشته با حضور در اين مراسم، با آرمانهاي شهيدان 
والامقام تجديد ميثاق كند. 
براساس اطلاعيه كميته جست وجوي مفقودان ستاد كل نيروهاي 
مسلح جمهوري اسلامي ايران، مراسم ويژه استقبال از شهدا
در تهران امروز ساعت 17 در حرم مطهر امام خميني و روز
دوشنبه نيز ساعت 9 صبح در مقابل مجلس شوراي اسلامي 
برگزار مي شود. تشييع پيكرهاي مطهر شهيدان چهارشنبه 
گذشته از شلمچه آغاز و تا مشهد مقدس ادامه خواهد داشت.]]>
</TEXT>
</DOC>
<DOC>
<DOCID>HAM2-781026-059</DOCID>
<DOCNO>HAM2-781026-059</DOCNO>
<ORIGINALFILE>/1378/781026/siasi.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[بيانيه بنياد شهيد به مناسبت سالروز
شهادت نواب صفوي و يارانش]]>
</TITLE>
<TEXT>
<![CDATA[تهران- خبرگزاري جمهوري اسلامي: بنياد شهيد انقلاب
اسلامي ديروز با صدور بيانيه اي، ضمن گراميداشت سالروز
شهادت شهيد نواب صفوي و ياران باوفايش، برتداوم راه 
مقدسشان تاكيدكرد. شهيد" سيد مجتبي نواب صفوي "و ياران 
با وفايش طهماسبي، ذوالقدر وبرادران واحدي پس ازسالها
مبارزه عليه رژيم پهلوي سحرگاه 27 دي ماه سال 1334 توسط
اين رژيم به درجه رفيع شهادت نايل آمدند. دراين بيانيه 
آمده است: شهيد نواب صفوي باتشكيل سازمان انقلابي و
مكتبي" فداييان اسلام "كه راهگشاي مبارزات مسلحانه عليه 
رژيم شاه بود باتمام توان عليه ظلم و بي عدالتي طاغوت به 
ستيز پرداخت. بنياد شهيد انقلاب اسلامي در بيانيه خود
اضافه كرد: به همين مناسبت مراسم گرامي داشتي روز 26
دي ماه همزمان با نماز مغرب و عشا از سوي بنياد شهيد و
بازماندگان اين شهيدان در مسجد امام حسين(ع)واقع در
ميدان امام حسين(ع)تهران برگزار مي شود.]]>
</TEXT>
</DOC>
<DOC>
<DOCID>HAM2-781026-060</DOCID>
<DOCNO>HAM2-781026-060</DOCNO>
<ORIGINALFILE>/1378/781026/siasi.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[بودجه استانداري ها 70 درصد افزايش يافت]]>
</TITLE>
<TEXT>
<![CDATA[تهران- خبرگزاري جمهوري اسلامي: معاون اداري مالي وزارت 
كشور ديروز درهمايش مديران اموراداري ومالي استانداريهاي 
كشورگفت: بودجه سال 1379 استانداريها نسبت به سالجاري 
70درصد افزايش يافته است. 
محمد رضا بهزاديان هدف از برگزاري همايش مديران 
اموراداري و مالي استانداريها را هماهنگي در روشهاي 
اجرايي سياستهاي شوراي عالي اداري ومصوبات آن ذكر كرد. 
وي همچنين اين همايش را در جهت اصلاح الگوي تشكيلات 
نيروي انساني واستفاده بهينه از تجهيزات موجود، مفيد
دانست. 
همايش دو روزه مديران امور اداري و مالي استانداريهاي 
سراسركشور ديروز در وزارت كشور آغاز شد.]]>
</TEXT>
</DOC>
<DOC>
<DOCID>HAM2-781026-061</DOCID>
<DOCNO>HAM2-781026-061</DOCNO>
<ORIGINALFILE>/1378/781026/siasi.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رويدادهاي انتخاباتي]]>
</TITLE>
<TEXT>
<![CDATA[* زنجان - خبرنگار همشهري: فرماندار زنجان در جلسه شوراي 
اداري اين شهرستان با انتقاد از متهم كردن هيات هاي 
اجرايي به سياسي كاري به دليل تاييد صلاحيت اكثريت 
شركت كنندگان در انتخابات مجلس ششم گفت: تمام افراد
تاييد صلاحيت شده در هيات هاي اجرايي براساس مواد 28 و
30 قانون انتخابات و اعلام نظر مراجع چهارگانه(پليس 
بين الملل، دادستاني كل كشور، وزارت اطلاعات و ثبت احوال)
تاييد شده اند و ما نمي توانيم افراد را بدون مدرك و
دليل رد كنيم. 
* كمال مرادي و وهاب حاجي نوري كانديداهاي حوزه انتخابيه 
اردبيل خبر رد صلاحيت خود را تكذيب كردند.]]>
</TEXT>
</DOC>
<DOC>
<DOCID>HAM2-781026-062</DOCID>
<DOCNO>HAM2-781026-062</DOCNO>
<ORIGINALFILE>/1378/781026/soxan.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[قدرت خود را در مبارزه با گراني باور
كنيم]]>
</TITLE>
<TEXT>
<IMAGE>/1378/781026/p7-2.jpg</IMAGE>
<![CDATA[
اين روزها كمتر كسي است كه از گراني روزافزون و
سرسام آور ننالد ولي در عين حال كمتر كسي هم هست كه 
شخصا" كاري در مبارزه با اين غول وحشتناك انجام دهد بلكه 
همه منتظرند فقط دولت كاري كند، حال آن كه در اين امر
بخصوص تك تك افراد مردم هستند كه مي توانند نقش موءثر
داشته باشند. البته دولت هم وظايف خود را با توجه به همه 
عوامل بازدارنده انجام مي دهد و اما كارهايي را كه خود
مردم و بخصوص بانوان مي توانند انجام دهند به طور خلاصه 
ذكر مي كنم: 
1- در مواردي كه امكان دارد حتي المقدور از بازارهاي روز
و شركت هاي تعاوني مصرف و شهروند و رفاه خريد كنيد. 
2- سعي شود حتما" به اندازه مصرف خريد كنيد تا از پر شدن 
سطل هاي آشغال و زباله محتوي مواد غذايي گنديده اجتناب
شود تا هم از اسراف كه از گناهان كبيره است خودداري كرده 
باشيد و هم به بهداشت محيط كمك شود. 
3- از چشم و هم چشمي با ديگران جهت پذيرايي با ميوه هاي 
گرانقيمت و تنوع زياد خودداري كنيد زيرا شخصيت شما با
درشتي ميوه ها و گوناگوني و كمياب بودن ميوه ها
اندازه گيري نمي شود بلكه در بسياري از موارد اين گونه 
زياده روي ها نتيجه معكوس هم دارد. 
4- هر چقدر هم كه پول بادآورده داشته باشيد باز قبل از
خريد، بهاي كالاهاي مورد نياز را سوءال كنيد. 
5- جزئيات مبلغ مورد مطالبه براي كالاهاي خريداري شده را
حتما" كنترل كنيد زيرا متاسفانه بعضي از فروشندگان هم در
ضرب كردن مقدار كالا در واحد بها تقلب مي كنند هم درجمع 
آنها. 
6- با يك همبستگي همگاني از خريد كالاهاي گران و بخصوص 
ميوه هاي نوبرانه كه با قيمت هاي آنچناني عرضه مي شود
خودداري كنيد چه اگر فقط چند روز صبر كنيد همان ميوه را
مي توانيد با كمتر از نصف بهاي اوليه خريداري كنيد زيرا
ميوه فاسد شدني است و فروشنده ناگزير است به هر قيمتي 
كالاهاي خريداري نشده را بفروشد يا آنها را دور بريزد. 
7- بسياري از كالاها كه در سوپرها و خواربارفروشي ها
عرضه مي شود داراي قيمت براي مصرف كننده مي باشد ولي 
فروشندگان اغلب ده تا بيست درصد بيش از بهاي اصلي مطالبه 
مي كنند بسيار بجاست كه از پرداخت بهاي اضافه خودداري 
كنيد و اگر فروشنده اصرار به فروش كالا به بهاي گرانتر
كرد مورد را با ذكر جزئيات به تلفن 124 اعلام و آن را
پيگيري كنيد. 
اميد است با رعايت نكات بالا و نكات ديگري كه ممكن است 
به نظر نگارنده نرسيده باشد در يك نهضت مبارزه با گراني 
قدرت خود را باور كنيم. 
هادي مبرقع]]>
</TEXT>
</DOC>
<DOC>
<DOCID>HAM2-781026-063</DOCID>
<DOCNO>HAM2-781026-063</DOCNO>
<ORIGINALFILE>/1378/781026/soxan.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[خوش استقبال و...]]>
</TITLE>
<TEXT>
<![CDATA[به پيشنهاد يكي از دوستان جهت بيمه عمر و پس انداز به 
يكي از نمايندگي هاي شركت بيمه ايران در تبريز مراجعه و
درخواست اطلاعات بيشتر در اين خصوص نمودم. مسئول محترم 
علاوه بر ارائه توضيحات كافي برگه اي حاكي از شرايط و
مقررات بيمه نيز به اينجانب ارائه نمودند. با استناد به 
اطلاعات داده شده توسط ايشان و مندرجات برگ ياد شده 
خصوصا" بند 3 و 5 قرارداد، بيمه عمري به مدت شش سال و به 
مبلغ سي ميليون ريال منعقد كردم، پس از گذشت 20 ماه از
پرداخت منظم حق بيمه ماهانه به دليل نياز شديد مالي و از
روي ناچاري، با اميد به سرمايه مذكور به بيمه مراجعه و
درخواست استرداد اصل و سود آن را نمودم متاسفانه در كمال 
ناباوري اطلاع يافتم كه نه تنها سودي عايدم نمي گردد
بلكه حدود 40 درصد از مبلغ پرداخت شده را نيز كسر خواهند
كرد. البته مسئول محترم به استناد به بخشنامه ها
توضيحاتي را ارائه نمود اما سوءال من اين است كه چرا در
هنگام جذب بيمه گذار با استفاده ازروش هاي تبليغاتي سعي 
در اغواي بيمه گذار مي كنند و چرا واقعيتها را در
دستورالعمل هاي داخلي خودشان براي روز مبادا استتار
كرده اند؟
اميدوارم مسئولين محترم بيمه مركزي و بيمه ايران جواب
(نه توجيه)قانع كننده اي داشته باشند. 
امضاء محفوظ]]>
</TEXT>
</DOC>
<DOC>
<DOCID>HAM2-781026-064</DOCID>
<DOCNO>HAM2-781026-064</DOCNO>
<ORIGINALFILE>/1378/781026/soxan.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[كوهرنگ، سر شار ازجاذبه هاي طبيعي]]>
</TITLE>
<TEXT>
<IMAGE>/1378/781026/p7-3.jpg</IMAGE>
<![CDATA[
در سفر به استان چهارمحال و بختياري، همراه با تني چند
از همكاران و به قصد تفريح عازم منطقه كوهرنگ در 70
كيلومتري مركز استان(شهركرد)شديم و شاهد بارش برف و
باران فراوان بوديم، منطقه كوهرنگ(چلگرد)هر سال شاهد
بارش برف سنگين و كولاك، و ريزش بهمن در ارتفاعات است، و
اين امر اغلب سبب قطع ارتباط مناطق مختلف اين بخش، با
مركز استان، و ساير نقاط مي شود، كه در پاره اي مواقع، 
قطعي ارتباط منطقه كوهرنگ با ديگر بخش ها، تا 3 ماه نيز
طول مي كشد، و ساكنان و عشاير اين منطقه به علت عدم 
دسترسي به درمانگاه و پزشك براثر سرمازدگي و يخبندان 
دچار زحمت و مشكل مي شوند. البته با تلاش و مساعدت 
جهادگران استان، مشكلات كمتر شده و با ارتباط مردم منطقه 
از طريق ايجاد جاده، و راههاي ارتباطي، با يكديگر، امكان 
برقراري ارتباط، در طول ماهها و فصول ديگر سال بيشتر
فراهم شده است. 
ارتفاع برفي كه در عكس مشاهده مي كنيد، بالغ بر 80
سانتي متر است، و يكي از ساكنان منطقه، پس از 4 روز، 
هنوز نتوانسته است، محيط اطراف مسكوني خود را از برف 
تخليه كند. 
منطقه كوهرنگ در زمستانها، با وجود سرماي شديد، و بارش 
نزولات آسماني، در فصل تابستان، بسيار خوش آب و هوا است 
و نقاط ديدني زيادي نيز دارد. از جمله چشمه ديمه، تونل 
آب، دشت لاله هاي واژگون و هزاران هزار نقطه ديدني ديگر. 
وحيد عليدادي شمس آبادي]]>
</TEXT>
</DOC>
<DOC>
<DOCID>HAM2-781026-065</DOCID>
<DOCNO>HAM2-781026-065</DOCNO>
<ORIGINALFILE>/1378/781026/soxan.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[تلويزيون و آگهي هاي تبليغاتي]]>
</TITLE>
<TEXT>
<![CDATA[يكشنبه 11/7/78 ساعت 15/10 شب سريالي تحت عنوان پليس 
امداد از شبكه يك سيما پخش شد. مجري برنامه قبل از نمايش 
فيلم، مدت سريال را 39 دقيقه اعلام كرد و در زمان پخش 
سريال 39 دقيقه اي ! به جهت تمدد اعصاب بينندگان كه اصلا" 
از موضوع فيلم سردرنمي آوردند، 15 دقيقه آگهي بازرگاني 
پخش شد! و علاوه بر اين در طول مدت پخش برنامه، نيز
زيرنويس تبليغات پفك نمكي و ماكاروني ادامه داشت ! 
سوءال اين است كه آيا واقعا" دست اندركاران سيما
نمي دانند كه در يك سريال 39 دقيقه اي اين همه قطع فيلم 
و پخش آگهي بي انصافي در حق تماشاچي است. 
محمد جواد حجتي - جهرم]]>
</TEXT>
</DOC>
<DOC>
<DOCID>HAM2-781026-066</DOCID>
<DOCNO>HAM2-781026-066</DOCNO>
<ORIGINALFILE>/1378/781026/vrzsh.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[در ورزشگاه رزبال لس آنجلس ايران و
آمريكا به مصاف هم مي روند]]>
</TITLE>
<TEXT>
<IMAGE>/1378/781026/p1-1.jpg</IMAGE>
<![CDATA[
آمريكا- لس آنجلس - سيامك قليچ خاني - خبرنگار اعزامي همشهري: 
امروز فوتبال پذيرفتني ترين پديده اجتماعي است و
رشد و سكون آن در همه ابعاد شيرين و جذاب من و شما راز
دنياي توپ گرد را شناخته ايم، امروز بخشي از فرهنگ و
زندگي ماست سخن روز است و داراي ارزش هاي اخلاقي و
رفتاري بسيار مطلوب. 
براي فوتبال ما در قرن تازه، دنيايي تازه گشوده شده است. 
دنيايي كه آغاز معرفي شايستگي ها و لياقت هاي ذاتي مان 
است. ما را هيچ بيمي از برنده و بازنده شدن نيست. 
دورانديشي و دورنگري را وسيله قرار داده ايم. به سوي 
آينده گام برمي داريم. 
در نخستين ساعت هاي بامداد فردا در خانه آمريكايي ها به 
ديدارشان مي رويم تا با طراوت و شادابي هزاره سوم را با
خاطره اي بيادماندني در ورزش آغاز كنيم. شايد فردا يكي 
از دوست داشتني ترين روزهاي زندگي براي فرزندان ايران 
زمين باشد.]]>
</TEXT>
</DOC>
<DOC>
<DOCID>HAM2-781026-067</DOCID>
<DOCNO>HAM2-781026-067</DOCNO>
<ORIGINALFILE>/1378/781026/vrzsh.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[قهرماني در انتظار يكي از دو نماينده 
تهران است]]>
</TITLE>
<TEXT>
<IMAGE>/1378/781026/p9-1.jpg</IMAGE>
<![CDATA[
ليگ بدمينتون ايران در هفته هاي پاياني 
]]>
<IMAGE>/1378/781026/p9-2.jpg</IMAGE>
<![CDATA[
گروه ورزشي: ليگ بدمينتون باشگاههاي ايران در ابتداي راه 
خود نويد روزهاي بهتري را براي اين ورزش مي دهد. 
بدمينتون با وجود يك ربع قرن سابقه در ورزش ايران تنها
چند سالي است كه از جرگه رشته هاي فراموش شده خارج گشته 
و با تبليغات و برنامه ريزي دست اندركاران اين فدراسيون 
مي رود تا راه كمال را طي كند. ليگ بدمينتون با وجود عمر
كم در مقايسه با رشته هاي ورزشي ديگر از نقطه نظر كميت 
پيشرفت خوبي داشته است و حالا مي بايد در انديشه دستيابي 
به كيفيت مطلوب تلاش كند حضور ده تيم در ليگ دسته اول 
بيانگر توسعه اين ورزش در كشور است ودركنار توسعه 
باشگاهها مي توانند با توجه به جوانان و نوجوانان و
فراهم نمودن امكانات لازم اين ورزش را صاحب موقعيتي 
دلپذير در عرصه داخلي و خارجي سازند. 
ليگ بدمينتون كشور در فصل جديد شاهد رقابت هر چه 
نزديك تر تيم هاي مدعي بود و جدا از نمايندگان تهران و
زنجان، تيم هاي ديگري همچون يزدتاير، شركت ملي گاز
اصفهان و تربيت بدني قم نيز با درخششي بيشتر از گذشته 
نويد افزايش تيم هاي خوب را در فصل هاي آينده دادند. 
در اين فصل از ليگ، دو تيم تهراني "ببك "و" لاستيك 
پيروز" با در اختيار داشتن بهترين نفرات بدمينتون كشور
بالاتر از تيم هاي ديگر شركت كننده از همان ابتدا در
مسير قهرماني افتاده و ساير تيم ها را هم در طول بازيها
به دنبال خود دارند. در شرايطي كه تنها چند هفته به 
پايان اين بازيها باقي مانده از هم اكنون به طور قاطع 
مي توان يكي از اين دو تيم را به عنوان فاتح جام قهرماني 
اين فصل به حساب آورد. "ببك "در اين فصل با مربيگري 
" بهادر زكي زاده "يكي از چهره هاي درخشان بدمينتون ايران 
به عنوان تنها مربي و بازيكن جام و سرپرستي مسعود
بحرالعلومي و تني چند از بازيكنان جوان و ملي پوش تلاش 
دارد تا مانع از قهرماني مجدد لاستيك پيروز شود كه با
هدايت محمد شاه حسيني چشم به فتح جامي ديگر دارد. 
نقطه عطف بازيهاي اين فصل رويارويي دوگانه اين دو تيم در
ابتداي فصل رفت و برگشت بود كه ببك در بازي برگشت با
نمايشي دلپذير موفق به جبران شكست سنگين بازي رفت شد. 
حالا در چند هفته به پايان اين رقابت ها و در شرايطي كه 
لاستيك پيروز به لطف "ست "شماري بهتر درصدر است، ببك در
صورتي موفق به كنار زدن حريف قدرتمند خود خواهد شد كه 
حريفان آينده لاستيك پيروز بتوانند با گرفتن "ست "از اين 
تيم مدعي و مدافع عنوان قهرماني راه قهرماني ببك را
هموار كنند. 
جدا از رقابت تماشايي دو نماينده تهران تلاش تيم هاي 
شهرستاني هم چشمگير و ديدني است كه در ادامه مطلب به آن 
اشاره خواهيم داشت. 
نگاهي به تيم هاي شركت كننده 
* ببك: يكي از دو تيم مدعي اين فصل كه سخت براي قهرماني 
بي تابي مي كند. اين تيم جدا از حضور موفق "بهادر
زكي زاده" از وجود مرتضي ولي دروي، آرش عبدالمحمديان، 
محمد سعيد شيخي و كاوه محرابي سود مي برد. ببك در
بازيهاي رفت تنها مغلوب صنايع لاستيك پيروز شد و در ساير
بازيها جز بازي با برق زنجان كه سه بر دو از سد تيم 
سختكوش تربيت بدني قم گذشت در مقابل ساير حريفان مشكل 
چنداني نداشت اما اوج درخشش ببك در بازيهاي دور برگشت 
بود كه در پيكاري انتقامي توانست با همان نتيجه بازي رفت 
شكست چهار بر يك را برابر لاستيك پيروز با شايستگي جبران 
كند و گرماي بازيهاي دور برگشت ليگ را به اوج خود رساند. 
در جمع بازيكنان ببك بهادر زكي زاده، آرش عبدالمحمديان و
مرتضي ولي دروي در زمره موفق ترين بازيكنان ليگ به حساب
مي آيند. 
* لاستيك پيروز: فاتح ليگ فصل پيش اين بار هم در سايه 
تجربه محمدشاه حسيني و در اختيار داشتن نفراتي چون افشين 
بزرگزاده و علي شاه حسيني و جمعي ديگر از قهرمانان اين 
رشته مدعي قهرماني است و تا اينجاي كار هم به نسبت ساير
حريفان خوب عمل كرده است. لاستيك پيروز كه با قاطعيت 
فاتح بازيهاي نيم فصل شد، حالا با شكست سنگين مقابل "ببك "
موقعيت سختي براي تكرار قهرماني فصل پيش دارد. 
* برق زنجان: زنجان به عنوان قطب بزرگ بدمينتون كشور
تنها شهري است كه هم اندازه تهران بزرگ در ليگ سهم دارد
و هم بسياري از بازيكنان خوب اين استان در عضويت ديگر
تيم هاي شركت كننده نقشي موءثر و كليدي دارند. 
برق زنجان در مجموع بازيهاي خود تنها چهار بار مغلوب
حريفان شد كه سه شكست آن در برابر دو تيم مدعي قهرماني 
ببك و لاستيك پيروز تهران بود. 
مرتضي خدمتي، جلال اسكندري، غلامرضا باقري و محسن محيطي 
از جمله موفق ترين مردان برق در اين بازيها هستند. 
* يزد تاير يزد: يزدي ها در سالهاي اخير با جديتي مثال 
زدني و داشتن سالني اختصاصي به جرگه مدعيان اين ورزش 
وارد شده و با توجه به جوانان و نوجوانان مستعد توانستند
حتي ملي پوشان زيادي در رده هاي مختلف سني در تيم هاي 
ملي داشته باشند. يزد تاير با مربيگري "جمال مسعودي "يكي 
از مربيان كوشاي بدمينتون و نفراتي چون منصور مبيني، 
صادق كرباسي، علي دهقاني، سيدوحيد كازروني زاده، رحمان 
گرگان، سيدعلي حافظي فرد در ليگ جزو تيم هاي خوب
شهرستاني است اين تيم برخلاف دور رفت، بازيهاي دوربرگشت 
را خوب آغاز كرده و احتمال مي رود جاي ثابتي در جمع 
بالانشينان جدول براي خود دست و پا كند. 
* تربيت بدني قم: قم هم همانند يزد فعاليت خوبي در
بدمينتون آغاز كرده و به تدريج مي رود تا پا در جاي 
بزرگان اين ورزش نهد. 
تربيت بدني قم با بازيكناني همچون حامد شبانيان، مهدي 
كريمي، مجيد جباري، محمدرضا مطيع و امير حاج اسماعيل به 
مربيگري مرتضي چراغچي تا اينجاي ليگ نتايج خوبي را بدست 
آورده است. 
تربيت بدني قم تنها تيمي بود كه در پايان بازيهاي دور
رفت، لاستيك پيروز را عذاب داد و در پيكاري فشرده و تنها
به دليل كم تجربگي نفراتش(23)مغلوب قهرمان فصل پيش شد. 
دو پيروزي اين تيم مقابل شهرداري زنجان هم در دو بازي 
رفت و برگشت از جمله نتايج خوب اين تيم به شمار مي رود. 
* مينو خرم دره: خرم دره به دليل نزديكي با زنجان از
موقعيت خوبي در بدمينتون برخوردار است و مينو با مهران 
عربي، داريوش اسكندري، حسن جمالي، مصطفي ولي دروي و
فرهاد مبيني با هدايت اسماعيل وفايي تاكنون 8 پيروزي 
مقابل حريفان داشته و شكست هايش هم مقابل بزرگان بود. 
اين تيم هم اكنون رقابت نزديكي با تيم هاي يزدتاير، برق 
زنجان، شركت ملي گاز اصفهان بر سر كسب مقام بهترين تيم 
شهرستاني جام دارد. 
* شركت ملي گاز اصفهان: اين تيم هرگز در اندازه 
تواناييهاي استان ورزش خيزي همچون اصفهان نيست. اصفهان 
با امكانات بالقوه و موقعيتي كه در ورزش ايران دارد، در
بدمينتون هم مي تواند همانند بسياري ديگر از رشته ها
موفق باشد، تنها دلخوشي شركت ملي گاز اصفهان در بازيهاي 
ليگ در شكست دادن حريفان ضعيفي چون پيمان دوچرخ اراك و
تربيت بدني آذربايجان غربي خلاصه مي شود. 
اين تيم شانس آورد كه دو تيم تربيت بدني آذربايجان شرقي 
و پيمان دوچرخ اراك وضعيتي چندان خوشايند ندارند و از هم 
اكنون مي توان اين دو تيم را در زمره سقوط كنندگان به 
شمار آورد. 
* پيمان دوچرخ اراك: نماينده اراك با همه تلاشي كه از
خود به خرج داد در حال حاضر در انتهاي جدول براي بقاء
مي كوشد. حتي تعويض نام نيز نتوانست گرهي از مشكلات اين 
تيم باز كند. 
* تربيت بدني آذربايجان شرقي: تنها نقطه روشن در كارنامه 
اين تيم پيروزي مقابل تيم هاي شركت ملي گاز اصفهان و
پيمان دوچرخ است. نماينده ديار سبلان اگر در بازيهاي 
باقيمانده به خود نيايد، بدون شك از ليگ دسته يك خارج 
خواهد شد و واقعا" حيف است كه اين استان در فصل آينده 
نماينده اي در ليگ نداشته باشد. 
علي شاكري]]>
</TEXT>
</DOC>
<DOC>
<DOCID>HAM2-781026-068</DOCID>
<DOCNO>HAM2-781026-068</DOCNO>
<ORIGINALFILE>/1378/781026/vrzsh.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[طرح نو براي مربيان فوتبال ايران]]>
</TITLE>
<TEXT>
<IMAGE>/1378/781026/p9-3.jpg</IMAGE>
<![CDATA[
امروز عاشقان فوتبال اين ورزش را هنر و زيبايي و احساس 
و در عوض اقتصاددانان آن را ثروت و صنعت مي دانند. با
توجه به اين دو انديشه يك ابر ورزش به نام فوتبال شكل 
گرفته كه قادر است ميلياردها انسان را جذب خود كند. 
بايستي علم را نيز به اين ورزش اضافه كنيم و از اصول 
علمي و شيوه هايي كه در يادگيري تاثيرگذار هستند استفاده 
نمائيم. 
متاسفانه در دنياي فوتبال هميشه مربيان ناراحت هستند كه 
برنامه و طرح هايي را كه آنها به شاگردان خود گفته اند
انجام نمي دهند، يعني در اثر فشارهاي رواني و فيزيكي 
بازي، دستورات را فراموش كرده و به بازي فردي و ذاتي خود
رو مي آورند و تمام برنامه ها و نظرات گفته شده را
فراموش مي كنند و طبعا" نتيجه دلخواه به دست نمي آيد. 
حال من به مربيان فوتبال پيشنهاد مي دهم براي اينكه 
بتوانند ارزش و اهميت صحبت هاي خود را به بازيكنان 
انتقال دهند در كنار تمرينات جسماني و آموزشي كه در زمان 
تمرين به آنها مي دهند از شاگردان خود بخواهند به صورت 
مكتوب نظرات خود را مثلا" در مورد خطا يا يك گل عقب بودن 
در زمان بازي يا چگونه مي توان از ضربات ايستگاهي 
استفاده كرد و يا از خودگذشتگي چقدر بر پيروزي تيم اثر
مي گذارد يا اگر بازيكناني كارت قرمز بگيرند چه مشكلاتي 
براي تيم بوجود مي آيد و يا در زمان بازي چگونه بايستي 
با داور رفتار داشته باشند و يا ضربات پنالتي را چگونه 
بزنند و صدها مقاله ديگر البته اين طرح بستگي به ميزان 
درك و ذوق مربي دارد كه چقدر بتواند از آن استفاده كند. 
حال به تاثيرات اين نظريه در شاگردان مي پردازيم. وقتي 
مربي به بازيكنان خود مي گويد در مورد خطا نظرات خود را
به صورت يك مقاله در منزل بنويسيد و در جلسه بعد با خود
بياوريد. 
1- باعث مي شود ديدگاه بازيكنان نسبت به خطا به صورت 
كتبي و شفاف به نظر مربي برسد و اين كار چون در خلوت 
تفكر و انديشه بازيكنان انجام مي گيرد تاثيرگذار بوده و
خودبه خودباعث رشد و پيشرفت در شاگردان مي شود. به عنوان 
مثال شاگردي به صورت سند مي نويسدكه خطا يك حركت 
غيرورزشي و اخلاقي است خطا يعني حق ديگران را ضايع كردن - 
خطا يعني فرصت قانوني ديگران را گرفتن - كسي كه خطا
مي كند راه پيشرفت خود را سد مي كند و به جاي اينكه توان 
خود را بالا ببرد سعي مي كند راه ديگران را ببندد و غيره.. 
2- استاد از شاگردان خود مي خواهد كه نسبت به داوران در
زمان بازي نظرات خود را در منزل بنويسند و جلسه بعد
بياورند فردي مي نويسد كه بايد در تمام طول بازي به داور
احترام گذاشته شود و هيچگونه اعتراض به داور نبايد انجام 
گيرد،" حتي اگر بارها داور اشتباهات فاحشي را انجام داده 
باشد. "
چون وظايف بازيكنان در زمين فوتبال فقط بازي كردن است نه 
اعتراض كردن. بازيكني كه اعتراض را ياد مي گيرد و به 
تماشاچي انتقال مي دهد روح ورزش را آلوده مي كند و راه 
تعالي خود را مي بندد. آيا بازيكني كه چنين ديدي نسبت به 
داوران داشته است به خود اجازه مي دهد در طول بازي به 
داوران اعتراض كند؟
در پايان بايستي عرض كنم كه من فقط به دو نمونه اخلاقي 
در ورزش اشاره كرده ام. از همين قانون مي توان براي 
طرح ها و برنامه هايي جهت موفقيت و پيروزي و زيبا فوتبال 
بازي كردن نيز استفاده كرد. 
حسن چاچي]]>
</TEXT>
</DOC>
<DOC>
<DOCID>HAM2-781026-069</DOCID>
<DOCNO>HAM2-781026-069</DOCNO>
<ORIGINALFILE>/1378/781026/vrzsh.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[ايران و آمريكا، ديداري از جنس ورزش]]>
</TITLE>
<TEXT>
<![CDATA[امشب همه چشمها به ورزشگاه رزبال لس آنجلس است 
]]>
<IMAGE>/1378/781026/p13-1.jpg</IMAGE>
<![CDATA[
مصاف دوم ايران با آمريكا در آغاز سال دوهزار. اين بار
آمريكا در خانه خود در مقابل فوتبال نوظهور ايران قرار
مي گيرد. در فرانسه با گلهاي حميد استيلي و مهدي مهدوي 
كيا بر آمريكا غلبه كرديم و حالا با تيمي آماده تر و به 
مراتب حرفه اي تر به ميدان مي رويم تا تفاوتهاي فوتبال 
ايران و آمريكا را به طور شاخص نشان دهيم. استيلي يكي از
باتجربه ترين مهره هاي ايران دراين ديدار خواهد بود. 
گروه ورزشي: ملي پوشان فوتبال كشورمان در سومين بازي 
تداركاتي خود در آمريكا در اولين ساعات بامداد فردابه 
مصاف تيم ميزبان خواهند رفت. 
ديداري كه پس از 31 خرداد 1377 اولين تقابل دو تيم در
عرصه بين المللي است. 
در اين روز تيم ملي كشورمان در شهر ليون و در چهارچوب
رقابتهاي جام جهاني 98 در ديداري كه بعدها ديدار قرن نام 
گرفت با دو گل حميدرضا استيلي و مهدي مهدوي كيا در مقابل 
تك گل برايان مك برايد موفق شد آمريكا را با حساب(12)
شكست دهد. 
اما در ديدار امشب كه به داوري "آرماندو آرچون خيا" از
مكزيك در ورزشگاه رزبال شهرك پاسادنا در حومه لس آنجلس 
(مركز ايالت كاليفرنيا)و محل برگزاري ديدار نهايي جام 
جهاني 94 آمريكا برگزار مي شود" بروس آره نا" سرمربي 
آمريكا تصميم دارد تا آمادگي تيم خود را بسنجد و اين تيم 
را جهت مسابقات جام طلايي 2000 و همچنين رقابتهاي 
مقدماتي جام جهاني 2002 بهتر تدارك ببيند. 
آره نا 10 روز قبل با دعوت از 34 بازيكن به اردوي 
" كلرمونت "كاليفرنيا كار آماده سازي تيمش را براي مصاف 
با ايران آغاز كرد. در اين بين دعوت از مجموعه اي از
نفرات باتجربه و جوان و فراخواني لژيونرهاي موفق اين تيم 
در اروپا بيانگر اين مطلب است كه "آره نا" علاوه بر تلاش 
در راه آمادگي تيمش درصدد است تا بتواند انتقام شكست 
تاريخي آمريكايي ها را از ايران بگيرد. 
البته عدم وجود نام نفراتي چون كيسي كلر- برايان 
برهالتر- ديويد جيس و ادي پوپ، باعث انتقاداتي شده است. 
همچنين" جومكس مور" مهاجم اورتون انگليس نيز حضور در
رقابتهاي جام برتر را بر شركت در ديدارهاي تداركاتي 
كشورش ترجيح داده است و" آره نا" نيز به جاي وي "جان 
هاركس" مهاجم كهنه كار تيم نيوانگلند رولوشن را به تيم 
فراخوانده است. 
تيم آمريكا روز 25 ژانويه نيز يك ديدار تداركاتي را در
شهر كوئيموبوي شيلي مقابل تيم ملي اين كشور برگزار
مي كند، سپس در فوريه 2000 ميزباني رقابتهاي جام ملتهاي 
آمريكاي شمالي، مركزي و حوزه درياي كارائيب(موسوم به 
گلدكاپ)را در سه شهر سن ديه گو، ميامي و لس آنجلس 
برعهده خواهد داشت در حاليكه تيم آمريكا در اين مسابقات 
در گروه دوم با تيمهاي پرو و هائيتي همگروه است. 
آره نا در بين لژيونرهاي تيم آمريكا فقط 7 نفر را براي 
مصاف با ايران فراخوانده است. 
" براد فريدل "سنگربان تيم ليورپول، "جان اوبرايان "
هافبك تيم آژاكس آمستردام هلند، "كلوديو راينا" هافبك 
تيم گلاسكورنجرز و 4 بوندس ليگايي كه در اين بين "فرانكي 
هايدوك" هافبك تيم لوركوزن شاخص تر از بقيه است، همچنين 
" جوان كروفسكي "از تيم بروسيا دورتموند، "استيوچروندولو" 
از تيم هانوور 96 و" توني سانه "همبازي علي دايي در تيم 
هرتابرلين لژيونرهاي دعوت شده "آره نا" هستند. 
25 بازيكن باقيمانده اردوي آمريكا از بين نفراتي هستند
كه MLS در(ليگ حرفه اي آمريكا)توپ مي زنند. 
نكته جالب توجه اينكه تمامي تيمهاي حاضر MLSدر در
ورزشگاه رزبال نماينده اي دارند110 تيم در تيم ملي 
آمريكا صاحب نماينده هستند و محمد خاكپور در تيم ملي 
ايران سهميه تيم نيوجرسي مترواستارز را حفظ مي كند. 
آره نا از چند فاكتور مثبت سود مي جويد اول اينكه در
ورزشگاه اختصاصي و در حضور تماشاگران خود به مصاف حريف 
مي رود دوم اينكه دو بازي قبل ايران را در مصاف با مكزيك 
و اكوادور ديده است و نكته آخر هم كه احمدرضا عابدزاده، 
كريم باقري و مهدي پاشازاده از تركيب موفق روز 31 خرداد
77 درجمع ايرانيان غايب هستند. 
البته از جمع مردان حاضر در تركيب آن روز آمريكا فقط
فرانكي هايدوك - كوبي جونز- كلوديوراينا و برايان 
مك برايد در مصاف با تيم ايران در ورزشگاه رزبال حاضر
هستند. 
در آخرين ديداري كه تيم ملي آمريكا برگزار كرده اين تيم 
در مصاف با تيم ملي مراكش در شهر رباط اين كشور تن به 
شكست(12)داد. در اين روز آمريكا با اين تركيب به 
ميدان رفت: كيسي كلر(فويدل)- برهالتر- رژي - براون - 
ديرينگ- راينا- آرماس - هايدوك - كروفسكي - جومكس مور
(رالستون)- وينالدا(كريس)با توجه به نفرات دعوت شده 
بنظر مي رسد تركيب احتمالي آمريكا مقابل ايران اين چنين 
باشد: 
براد فريدل، مارسلوبالبوآ، سي. جي. براون، چادديرينگ،
فرانكي هايدوك، جان كروفسكي، كلوديوراينا، جان هاركس،
كوبي جونز، اريك وينالدا، برايان مك برايد
تركيب آرماني 
تيم ملي فوتبال ايران 
.. اما تيم ملي ايران كه براي اين لحظه و ديدار با
آمريكا چند ماهي است به انتظار نشسته و تمام توان و قدرت 
خود را براي نود دقيقه بازي پر حادثه ذخيره نموده است، 
در دو بازي گذشته دست به آزمون تازه اي زد و تقريبا" 
اكثر بازيكنان را در پست هاي مختلف آزمايش كرد تا به 
تركيب آرماني خود دست پيدا كند. 
اين بازي بيش از آنچه در داخل زمين تعيين كننده باشد
تابع مسائل حاشيه اي و تبليغات وسيع است و مربيان ايران 
بايد قبل از ورود به ميدان بازيكنان را در شرايط روحي و
رواني عادي قرار دهند و فكر آنها را روي بازي متمركز
كنند. درباره اين بازي هر بحث فني بيهوده است و آنچه 
باعث برتري خواهد شد، شرايط طبيعي داشتن است. 
انتخاب تركيب اصلي نيز بدليل همين حساسيت ها كمي مشكل و
توام با محافظه كاري و احتياط خواهد بود رسم فوتبال 
هم چنين است و بايد با تفكر و تعمق بيشتر به ميدان رفت. 
چون اين بازي تبعات بسياري دارد كه گاه مسئولي را
به حالت تعليق در مي آورد و مربياني را به هلاكت ورزشي 
مي رساند. 
با وجود تمام مسائل حواشي بهتر آن است كه تيم ملي ايران 
در مقابل آمريكا با تركيب زير به ميدان رود: هادي 
طباطبائي، محمد خاكپور، جواد زرينچه، مهدي هاشمي نسب، 
مهدي مهدوي كيا، عليرضا امامي فر، حميد استيلي، ستار
همداني، خداداد عزيزي، علي دايي و علي موسوي.]]>
</TEXT>
</DOC>
<DOC>
<DOCID>HAM2-781026-070</DOCID>
<DOCNO>HAM2-781026-070</DOCNO>
<ORIGINALFILE>/1378/781026/vrzsh.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[تيم كشتي آمريكا ديشب وارد تهران شد]]>
</TITLE>
<TEXT>
<![CDATA[گروه ورزشي: در شرايطي كه قرار است كشتي گيران 
شركت كننده در نوزدهمين دوره پيكارهاي بين المللي "جام 
تختي" عصر فردا به روي باسكول وزن كشي بروند، از سوي 
آقاي" الله مراد زريني "دبير فدراسيون كشتي اعلام شده 
است كه ميهمانان خارجي شركت كننده در اين دوره تنها 9
كشور هستند. 
وي گفته است كه كشتي گيران تيم هاي چين، پاكستان، فلسطين، 
آمريكا، قزاقستان، تركيه، افغانستان، اردن و ارمنستان 
براي حضور در اين دوره از رقابت ها اعلام آمادگي 
كرده اند. علاوه بر اين جمهوري تركمنستان نيز بدون اعلام 
آمادگي قبلي، ديروز اعلام كرد كه تيم كشتي فرنگي اين 
كشور با 7 كشتي گير در اين مسابقه ها شركت مي كند. آخرين 
خبر حاكي از آن است كه كشتي گيران آمريكا، چين و تركيه 
ديشب وارد تهران شده اند. 
اين مسابقه ها از صبح روز سه شنبه هفته جاري در سالن 
ورزشي شهر الوند قزوين آغاز مي شود.]]>
</TEXT>
</DOC>
<DOC>
<DOCID>HAM2-781026-071</DOCID>
<DOCNO>HAM2-781026-071</DOCNO>
<ORIGINALFILE>/1378/781026/vrzsh.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[140 كشور گزارش بازي ايران و آمريكا را
پخش مي كنند]]>
</TITLE>
<TEXT>
<![CDATA[گزارش اختصاصي خبرنگار اعزامي همشهري از لس آنجلس 
آمريكا- لس آنجلس - سيامك قليچ خاني خبرنگار اعزامي 
همشهري
* تمام ايرانيها بي صبرانه خود را براي حمايت تيم ملي 
فوتبال ايران كه اوايل بامداد امشب به وقت تهران برابر
آمريكا بازي خواهد كرد آماده مي كنند روز گذشته 
ايراني هاي زيادي با قطار، اتوبوس، هواپيما و ماشينهاي 
شخصي خود را به لس آنجلس رساندند. 
* هفت تن از 12 خبرنگاري كه در تركيه همراه ما بودند
بالاخره خود را به آمريكا رساندند. خبرنگاران ايراني كه 
براي پوشش مسابقات تداركاتي تيم ملي فوتبال ايران و
آمريكا عازم اين كشور بودند حدود يك هفته در تركيه براي 
اخذ ويزاي آمريكا معطل شده بودند. سرانجام با پيگيري 
مقامات فدراسيون فوتبال آمريكا و مسئولان اداره مهاجرت و
وزارت امورخارجه آمريكا مجوز ورود براي آنها صادر شد. 
* تلويزيون و راديوهاي فعال در لس آنجلس اين روزها از
بازي خوب ايران مقابل اكوادور مي گويند البته بعضي از
راديوها جور ديگري بازي را ارزيابي كردند. اين پيروزي كه 
انعكاس گسترده اي در ايالت كاليفرنيا داشت مورد تحسين 
كارشناسان فوتبال و خبرنگاران ورزشي قرار گرفت. 
* تيم ملي فوتبال آمريكا كه مدتهاست براي بازي با ايران 
و شركت در رقابت هاي كانكاكاف در اردو بسر مي برد تمامي 
امكانات خود را براي پيروزي بر تيم ملي ايران بسيج كرده 
است. انگار آمريكايي ها بيشتر از ما به اين بازي فكر
مي كنند. 
* روز گذشته سخنگوي تيم ملي فوتبال آمريكا تاكيد كرد: 
ايران تيم قدرتمندي را براي ديدار با تيم آمريكا تدارك 
ديده و به همين دليل پيش بيني نتيجه اين ديدار بسيار سخت 
است. "ريچ اشنايدر" سخنگوي تيم ملي فوتبال آمريكا در
مصاحبه مطبوعاتي كه ديروز برگزار شد گفت: بازيكنان تيم 
ملي فوتبال آمريكا از ده روز پيش در منطقه "ورمانت "در
ايالت كاليفرنيا در اردوي آمادگي بسر مي برند تا خود را
براي رويارويي با تيم ملي فوتبال ايران آماده كنند. 
اشنايدر تيم آمريكا را تركيبي از بازيكنان جوان و با
تجربه توصيف كرد و افزود: ميانگين سني بازيكنان تيم 
آمريكا حدود 25 سال است وي در مورد پيش بيني بازي گفت: 
من شجاعت انجام چنين پيش بيني را ندارم ولي مطمئن هستم 
كه دو تيم رقابت بسيار سختي را پيش روي خواهند داشت و
ديدار امشب بسيار ديدني خواهد بود. 
* امتياز پخش ديدار تيم هاي آمريكا و ايران توسط شبكه 
ورزشي ايالات متحده اسپن(Espen)خريداري شده و بيش از
140 كشور براي خريد اين بازي با اين شبكه ورزشي به توافق 
رسيده اند از جمله شبكه هايي كه اين بازي را از طريق 
ماهواره پخش مي كنند كانال(tve)اسپانيا و(ZDF)آلمان 
هستند. 
* در اينجا(لس آنجلس)غوغايي است، مي گويند بيش از دو
ميليون ايراني در اين ايالت زندگي مي كنند و همه آنها
دوست دارند بچه هاي تيم ملي را از نزديك ببينند. تعداد
زيادي از آنها آرزو دارند به ايران بيايند و براي اين 
امر لحظه شماري مي كنند. آنها امشب يكپارچه با در دست 
داشتن پرچم ايران به ورزشگاه رزبال مي آيند. 
* جلال طالبي مديرفني تيم ملي(البته سرمربي)پس از
مذاكرات زيادي با مسئولين فوتبال آمريكا به توافق شفاهي 
رسيدند كه تيم ملي آمريكا براي چند ديدار دوستانه به 
ايران بيايد. قرار شد كه تيمهاي ملي و باشگاهي ايران و
آمريكا در تورنمنت هاي مختلف با يكديگر ديدار داشته 
باشند از اين مسئله ايران و آمريكا استقبال كردند. 
* چند باشگاه بزرگ آمريكايي به خداداد عزيزي، علي دايي و
ستار همداني پيشنهادات كلاني دادند. "علي دايي "اعلام 
كرد فعلا" در باشگاه هرتابرلين حضور دارد و قصد جدايي 
ندارد. عزيزي نيز گفت: قصد دارد در ايران فوتبال بازي 
كند و ستار همداني نيز اعلام داشت بايد با مسئولين 
باشگاه استقلال گفتگو كند.]]>
</TEXT>
</DOC>
<DOC>
<DOCID>HAM2-781026-072</DOCID>
<DOCNO>HAM2-781026-072</DOCNO>
<ORIGINALFILE>/1378/781026/zanan.htm</ORIGINALFILE>
<ISSUE>يكشنبه 26 16 jan 2000 دي 1378،، شماره 2028</ISSUE>
<DATE calender="Western">2000-01-16</DATE>
<DATE calender="Persian">1378/10/26</DATE>
<CAT xml:lang="fa">اجتماعی.زنان</CAT>
<CAT xml:lang="en">Social.Women</CAT>
<TITLE>
<![CDATA[اثرات حفاظتي ازدواج بر سلامت زنان]]>
</TITLE>
<TEXT>
<IMAGE>/1378/781026/p12-1.jpg</IMAGE>
<![CDATA[
مرد از همسرش شكايت مي كند و مي گويد نسبت به زندگي 
بي تفاوت شده است و با بي حوصلگي به امور رسيدگي مي كند. 
نسبت به قبل از ازدواج خيلي تغيير كرده است. 
خانم با تشخيص افسردگي در بيمارستان بستري مي شود وي 
ليسانسيه و صاحب يك فرزند دختر و همسرش پزشك مي باشد. 
بنا به گفته همراهان در دانشگاه دانشجوي پرتلاشي بوده 
است پس از گذراندن دوره طرح با اين كه علاقه زيادي به 
اشتغال در رشته خويش داشته ولي موفق نشده است كه كاري را
بيابد. 
در واقع موارد فوق ايجاب مي نمايد كه اين مسئله از لحاظ
سببشناسي مورد بررسي قرار گيرد در جامعه ما به موازات 
گسترش شرايط ادامه تحصيل در مقاطع بالا براي زنان 
فرصتهاي شغلي مناسب موجود نيست از طرفي با توجه به بافت 
فرهنگي جامعه اغلب دختران علاقه مند به اشتغال مانند
مردان نمي توانند تا كسب شغل مورد علاقه ازدواج را به 
تاخير بيندازند، لذا اقدام به ازدواج مي نمايند و در
مواردي مانند مثالهاي فوق مسائل بعدي مي تواند زمينه ساز
بروز آسيبهاي رواني باشد. به همين دليل نياز مبرم به اين 
است كه نقش حفاظتي ازدواج را بر روي زنان بويژه زنان 
تحصيل كرده بررسي نماييم تا زمينه هاي آسيبزا شناسايي و
متناسب با آن راهبردهاي كاربردي ارايه شود. 
ازدواج يكي از رويدادهاي اجتنابناپذير زندگي انسان است 
و مي تواند در آغاز براي هر دو جنس زن و مرد با تجارب
شيرين و خاطره انگيزي همراه باشد و با احساس صميميت، 
وفاداري و وابستگي و امنيت خاطر در كنار يكديگر سالها
تداوم يابد. اما بهره گيري از اين مواهب در جهت ايجاد
احساس آرامش رواني همسران مستلزم رعايت اصول و قواعدي در
شكل دهي ساختار مطلوب زندگي خانوادگي است. همان طور كه 
ساخت فيزيكي خانه ما رعايت اصول ايمني و بر طبق اصول و
قواعد معماري و ساختمان سازي بنايش ريخته مي شود، زندگي 
هم بايد بر مبناي عشق و علاقه اما با چشم باز و ديدن 
موانع و مشكلات در ابتداي راه همراه باشد، چرا كه اگر از
ابتدا موانع شناسايي شوند در جهت مقابله و كنار زدن آنها
گام برمي داريم و يا اگر نتوانيم كاملا" آنها را از پيش 
پاي خويش برداريم، حداقل با شناخت آنها، استرسهايي كه در
طول زندگي مي توانند براي ما ايجاد شوند قابل 
پيش بيني تر و لذا قابل تحمل تر خواهند بود و تا حدودي 
قادر خواهيم بود با كنترل آنها زمينه هاي آسيبپذيري 
زندگي تازه پا گرفته را كاهش و يا تعديل دهيم. صرف نظر
از مطالب فوق پرسش ما اين است كه اثرات حفاظتي ازدواج بر
سلامت رواني زنان بيشتر است يا مردان؟ در پاسخگويي به 
اين پرسش نتايج پژوهشهاي علمي بيان مي كند كه وضعيت تاهل 
بر ميزان پذيرش در بيمارستانهاي رواني تاثير دارد، به 
طور كلي افرادي كه ازدواج كرده اند با خطر بسيار كمتري 
براي ابتلا به بيماري رواني روبه رويند، مطلقه ها و
بيوه گان درمعرض خطر جدي ابتلا به بيماريهاي رواني قرار
دارند و افراد مجرد در جايي بين متاهلين و مطلقه ها قرار
مي گيرند(Cochrane كوكرين و همكاران، 1981). 
به طور كلي ازدواج به ميزان قابل ملاحظه اي زنان را
حفاظت مي كند، طوري كه نسبتهاي پذيرش به بيمارستانهاي 
رواني براي زنان متاهل اساسا" كمتر از هر گروه ديگر از
زنان تنهاست، ولي تاثير حفاظتي ازدواج براي زنان كمتر
از تاثير آن بر مردان است و زنان تنها وقتي كه ازدواج 
مي كنند نسبت به ابتلاي به بيماري رواني آسيبپذيرتر از
مردان مي شوند. 
بر اساس پژوهشها در جوان ترين گروههاي سني، مردان نرخهاي 
بيشتر درمان را نسبت به زنان دارند ولي پس از حدود 15
سالگي نسبت زنان بر مردان بيشتر و ثابت تر مي شود. 
نسبتهاي بالاي افسردگي در ميان زنان و برگشت سني فوق در
امريكا نيز گزارش شده است(Gove گو، 1972)در بريتانيا
و چند كشور ديگر تعداد زنان بستري در بيمارستانهاي رواني 
به طور قابل ملاحظه اي بيشتر از مردان است و به طور كلي 
آمار زنان بستري در بيمارستانهاي رواني هر سال در
انگلستان حدود 40 درصد بيشتر از مردان است.(كوكرين 
Cochrane، 1991). 
در تبيين پژوهشهاي فوق مي توانيم از الگوي والترگو
(Walter Gove)جامعه شناس امريكايي و همكارانش كه 
درفاصله سالهاي 1972 تا 1974 تبيين كاملي از تفاوتهاي 
جنسي پيرامون ويژگيهاي متفاوت تاهل براي دو جنس ارائه 
داده اند سود جوييم. "گو" و همكارانش معتقدند كه ازدواج 
براي زنان بالنسبه كمتر خشنود كننده است تا براي مردان و
اين در حالي است كه براي بسياري از زنان ازدواج تنها
منبع خشنودي و رضايت خاطر در دوران بزرگسالي است، در
حالي كه مردان متاهل معمولا" دو نقش عمده اجتماعي يعني 
سرپرستي خانواده و حرفه اي را دارند كه ممكن است با آنها
ارضا شوند، زنان مشخصا" فقط يك نقش دارند و آن هم 
خانه داري است. اگر به هر دليلي يكي از نقشهاي اجتماعي 
مرد متاهل به اندازه كافي او را ارضا نكنند، وي هنوز نقش 
ديگري دارد تا جهت كسب حمايت و به عنوان منبعي براي كسب
عزت نفس به آن روي آورد، از سوي ديگر اگر زنان قادر به 
كسب خشنودي هايي از همسر بودن و مادر شدن نباشند، راه 
چاره روشن ديگري براي كسب رضايت خاطر ندارند. 
به منظور تعيين دقيق تر و در عين حال پيچيده تر وضعيت 
نامساعد زنان متاهل "گو" بيان داشت كه خانه داري به طور
قطع" ساخت نايافته "،" ناپيدا" و" داراي وضعيت و موقعيت 
نازلي" است. چون خانه داري هيچ نتيجه نهايي ندارد و
پاداشهاي دروني يا بيروني آن بسيار كم است. پس در نتيجه 
بعيد است كه خشنودي زيادي براي همه فراهم كند. بنابراين 
يك زن متاهل در مقايسه با شوهرش كه از موقعيت خود به 
عنوان پدر بودن و سرپرست خانواده بودن منافعي بدست آورده 
و هيچ ضرورتي هم به انجام فعاليتهاي روزمره خانه داري 
ندارد، وضعيت نامساعد مضاعفي دارد. نابسندگي فرصتهاي 
فراهم شده براي زنان متاهل هنگامي براي آنهاآشكارتر
خواهد شد كه افق هاي فكريشان رشد كرده و بارور گردد و
تقاضاي همان سطح خشنودي از زندگي را بنمايند كه براي 
مردان فراهم است، براساس اين الگو منطقا" پيش بيني 
مي شود زني بيشتر در معرض خطر افسردگي است كه تحصيل كرده، 
متاهل بدون شغل باشد و بالنسبه هم از ازدواجش ناخشنود
است. 
افزون بر اين زنان شاغل نيز استرسهاي رواني را تجربه 
مي كنند زيرا هويت مشاغل زنان متاهل معمولا" نسبت به 
مشاغل مردان كمتر خشنود كننده اند، بيشتر زنان شاغل با
توجه به تبعيضات جنسي به مشاغلي بي آينده و بدون 
پاداشهاي ذاتي مي پردازند و معمولا" از زنان متاهلي كه 
كار مي كنند انتظار مي رود تا اضافه بركار به بخش 
عمده اي از كارهاي خانه و بچه داري هم كه زنان غير شاغل 
انجام مي دهند بپردازند. 
يكي از اين عوامل نداشتن شغل خارج از خانه بود(سه عامل 
ديگر عبارت بودند از نداشتن ارتباط صميمانه با شوهر يا
با دوستان، داشتن سه كودك يا بيشتر زير 14 سال در خانه و
از دست دادن مادر در سنين اوليه). هر چند در اين مطالعه 
شاغل بودن هم سنگ و همسان با داشتن يك ارتباط صميمانه و
اطمينان بخش با فرد ديگر يك عامل حفاظت كننده بالقوه در
برابر فشار رواني نبود ولي در صورت فقدان چنين رابطه اي، 
شاغل بودن تعداد زناني را كه به دنبال يك حادثه شديد در
زندگي افسرده مي گشتند، تقريبا" به نصف تقليل مي داد. در
پژوهش ديگري كوكرين و استويس(1981)دريافتند كه امر
مهمي كه مربوط به زنان بود و به همان اندازه داشتن شغل 
خودشان مهم بود، شاغل بودن شوهرانشان بود. زناني كه 
شوهراني بيكار داشتند نسبت به زناني كه شوهراني شاغل 
داشتند نه تنها بيشتر افسرده مي شدند بلكه به نحو قابل 
ملاحظه اي مضطربتر هم بودند، در واقع به نظر مي رسيد در
بروز علايم روان شناختي داشتن يك شوهر بيكار ازاين كه زن 
خودش شاغل باشد عامل مهمتري مي باشد. به اين ترتيب وضعيت 
استخدامي شوهران پيامدهاي مستقيم و آني بر بهزيستي رواني 
زنان دارد ولي عكس آن صادق نيست. البته قابل ذكر است در
حالتي كه زن اعتبار شغلي و تحصيلي بالاتري از شوهر خويش 
داشته باشد احتمالا" مرد ناراضي خواهد بود زيرا اين 
وارونگي سلسله مراتب سنتي جنسي در موفقيت كه شوهر را تا
حدي دروضع پايين تري قرار مي دهد معمولا" براي مردان 
ناخوشايند است. احتمالا" مردان از ازدواج با زني را كه 
داراي تحصيلات بيشتري است فشارآور مي دانند حال آن كه 
زنان موفقيت مدار ازدواج با شوهري را كه تحصيلات بيشتري 
دارد خشنود كننده مي يابند(Hornung هورنونگ و مك كلاف 
McGullough، 1981)اميد آن است كه با رسيدن به تساوي 
جنسي در امور تحصيلي و شغلي كاهشي هماهنگ در قالبهاي 
كليشه اي نقش جنسي بوجود آيد كه تمام پراكندگي هاي نسبي 
انگاره هاي وضعي ازدواج را به يكسان قابل تحمل سازد. 
حال با مروري ذهني بر دو مصداق مطرح شده در ابتداي مقاله 
و ديدگاههاي علمي كه در اين زمينه بيان شد، اين پرسش 
مطرح مي شود كه براي پيشگيري از آسيبپذيري زنان بويژه 
زنان تحصيل كرده پس از ازدواج وتداوم بخشي به اثرات مثبت 
ازدواج چه بايد كرد؟
بخشي از اقدامات پيشگيرانه به جامعه و دست اندركاران آن 
و بخشي نيز به خود زنان برمي گردد. اقدامات پيشگيرانه اي 
كه توسط خود زنان بايد صورت گيرد دقيقا" از زماني 
آغازمي شود كه در معرض انتخاب و تصميم گيري قرار
مي گيرند. بايد تمامي جوانب و موقعيتهاي فرد مورد نظر را
مورد ارزيابي دقيق قرار دهند دختري كه همسر يك دانشجوي 
بيكار مي شود بايد بداند كه همسر او با چندين مانع 
استرس آور در راه خودكفايي اقتصادي روبروست كه به ترتيب
شامل سربازي، احتمالا" گذرانيدن طرح، استخدام و پيدا
كردن شغل مناسب مي باشد. او با پيش بيني اين عوامل 
استرس آور بايد بتواند استرسها را تحمل و تا حدودي قابل 
كنترل كند و با تغيير درنگرشهاي آرماني خويش سطح 
انتظارات و توقعات خود را متناسب با شرايط زندگي اش 
نمايد. در غير اين صورت هر كدام از منابع فشارهاي رواني 
فوق مي توانند سلامت جسماني و رواني او را به مخاطره 
بيندازند. همين طور دختراني كه شغل همسران آينده آنها
قراردادي است بايد يك پيش بيني و احتمال را براي از دست 
دادن شغل همسر داشته باشند و متناسب با آن تدابيري را
اتخاذ نمايند. 
از طرف ديگر زناني كه تحصيل كرده و متاهل مي باشند اما
متاسفانه با توجه به شرايط اجتماعي موفق به اشتغال 
نشده اند مي توانند با ايجاد ارتباط با مراكزي كه رشته 
تحصيلي شان ايجاب مي كند همچنان فعاليت تحصيلي و
مطالعه اي خويش را به صورت خود انگيخته ادامه دهند ودر
مسير آن اقدام كنند. از اين طريق مي توان با شناخت 
تواناييهاي خود و ايجاد فعاليتهايي فوق كارهاي روزمره 
خانه داري، تواناييهاي ذهني و شناختي خويش را همچنان 
سازماندهي كنند. از طرف ديگر مردان بايد در پيشگيري از
يكنواختي ريتم زندگي زنان خانه دار آنها را ياري دهند و
با تنوعات مناسب در زندگي و همكاري و همدلي با آنان از
ايجاد روحيه ركود و كسالت و يكنواختي جلوگيري نمايند. 
بخش دوم اقدامات جزء وظايف دولت و نهادهاي اجتماعي است 
كه موارد پيشنهادي به شرح زير مي باشد: 
1- تشكيل سازمان ملي زنان كه در برگيرنده تمامي جمعيتهاي 
زنان است كه تحت عنوان حمايت از حقوق زنان فعلا" به طور
پراكنده و متفرق ظاهرا" اهدافي را پي گيري مي كنند. اين 
تشكل بايد سازمان يافته و منسجم و زير نظر دولت و به طور
رسمي انجام وظيفه نمايد و قادر باشد كليه امور زنان از
جمله تحصيل، اشتغال، مسايل مربوط به تاهل و ساير موارد
را كه از متفرعات اين امور مي باشد به شكل مفيد و سازنده 
سامان دهد. از آنجا كه زنان و كودكان دو گروه عمده 
اجتماعي در جهان هستند كه بيشترين آثار سوءاستفاده در
مورد آنان روزانه گزارش مي شود نياز به ايجاد يك چنين 
سازماني جزء الزامات اجتماعي جامعه مي باشد. 
2- ايجاد تشكلهايي كه زنان خانه دار را در امور اجتماعي 
و فوق برنامه نيز فعال نمايند از اين طريق با افزايش 
خودبسندگي و بالندگي بتوانيم روحيه مضاعفي را جهت رسيدگي 
به امور خانه و خانواده در آنان فراهم آوريم، به طور
مثال هر زن خانه دار قادر باشد در هفته حداقل 3 ساعت و
در طي 2 روز با فاصله اول و آخر هفته و هر روزي 5/1 ساعت 
در يك گروه متناسب با علايق خويش در امور اجتماعي فعال 
باشد. از اين طريق و با برنامه ريزي مناسب بخشي از اوقات 
زنان خانه دار كه معمولا" به بطالت مي گذرد در مسيرهاي 
مثبت جهت دهي شود. 
3- از آنجا كه بيكاري مردان اثرات مستقيمي در سلامت 
رواني زنان دارد، در شرايط ازدواج، بندي كه اشتغال مردان 
را به طور قطعي محرز نمايد موجود باشد، وجود اين بند در
سندهاي ازدواج و رعايت آن مي تواند به عنوان عاملي جهت 
پيشگيري از آسيبهاي رواني و اجتماعي موءثرباشد. 
4- در كشور ما آموزش عالي فقط وظيفه دارد دانشجو را تا
فارغ التحصيلي هدايت كند و سپس محصولي را كه با
هزينه هاي هنگفت آموزش داده است رها مي كند. درست است كه 
بخشي جذب سازمانهاي دولتي و غيردولتي مي شوند و آموزشهاي 
بعدي آنان را نيز عهده دار مي شوند، ولي بخش وسيعي از
اين نيروهاي تحصيل كرده بويژه زنان فرصت اشتغال را
ندارند و بايد تدابيري اتخاذ گردد كه اين گروه حداقل 
بتوانند از طريق ارتباط با مراكز علمي اطلاعات و
تواناييهاي علمي خود را حفظ و بازسازي نمايند و اين راه 
با فعال نمودن انجمنهاي فارغ التحصيلان با هدف حفظ و
اشاعه توانمنديهاي علمي فارغ التحصيلان در ابعادي وسيع و
فراگير گسترش يابد در غير اين صورت آموزش عالي ما در
حقيقت رشته هاي خود را پنبه مي كند. 
شهين زاهدي فر- روانشناسي 
منابع: 
- مهدوي، محمد صادق و همكاران(1374)، نظريه هاي 
جامعه شناختي، ترجمه، انتشارات دانشگاه شهيد بهشتي. چاپ 
اول
- نجاريان، بهمن، براتي سده، فريد(1377)، مباني اجتماعي 
بيماريهاي رواني. ترجمه، انتشارات رشد چاپ اول]]>
</TEXT>
</DOC>
</HAMSHAHRI2>
