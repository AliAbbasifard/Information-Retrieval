<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-781027-001</DOCID>
<DOCNO>HAM2-781027-001</DOCNO>
<ORIGINALFILE>/1378/781027/adabh.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اعتصاب كاركنان مركز فرهنگي هنري پمپيدو
را تعطيل كرد]]>
</TITLE>
<TEXT>
<![CDATA[گروه هنري: مركز زيباي "پمپيدو" در پاريس محل عرضه هنر و
فرهنگ مدرن، هفته گذشته به دليل اعتصاب كاركنان آن به 
حالت تعطيل باقي ماند. 
به گزارش خبرگزاري فرانسه، كاركنان اعتصابي اين مركز
خواستار افزايش حقوق، كاهش ساعات كار و بهبود وضعيت كاري 
خود هستند. 
اين اعتصاب، بازگشايي مركز را كه پس از 27 ماه كار تعمير
و نوسازي قرار بود روز سه شنبه گذشته توسط ژاك شيراك 
رئيس جمهوري فرانسه انجام شود، به تعويق انداخت. كاركنان 
اعتصابكننده، اعلام كردند از اول ژانويه كه اين مركز
بازگشايي شد، شرايط كاري نامطلوبتر شده است. 
اين مركز كه در سال 1977 ساخته و به نام "ژرژ پمپيدو" 
رئيس جمهور سابق فرانسه ناميده شد، روزانه پذيراي دهها
هزار بازديدكننده است. 
نوسازي اين مركز حدود 138 ميليون دلار هزينه دربرداشته 
است.]]>
</TEXT>
</DOC>
<DOC>
<DOCID>HAM2-781027-002</DOCID>
<DOCNO>HAM2-781027-002</DOCNO>
<ORIGINALFILE>/1378/781027/adabh.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[برپايي نمايشگاه كاريكاتور با مضمون 
محيط زيست]]>
</TITLE>
<TEXT>
<![CDATA[گروه هنري: نمايشگاه آثار كاريكاتوريستهاي جوان با موضوع 
محيط زيست، پنجشنبه گذشته با سخنان رئيس سازمان حفاظت 
محيط زيست درموءسسه گل آقا افتتاح شد. 
در اين مراسم كه جمعي از مقامات و شخصيتهاي فرهنگي، هنري 
و طنزپردازان كشور در آن حضور داشتند، جوايز برندگان 
نمايشگاه توسط دكتر معصومه ابتكار به آنها اهدا شد. 
در مسابقه اي كه از مرداد ماه گذشته با فراخوان مجله 
" بچه ها... گل آقا" برگزار شد، 1216 كاريكاتوريست 6 تا
22 ساله 1694 اثر به ستاد برگزاري مسابقه ارسال داشتند
كه توسط سازمان حفاظت محيط زيست و موءسسه گل آقابه 70 اثر
برگزيده لوح تقدير و جوايزي از قبيل سكه طلا، دوره 
انتشارات و تابلوهاي سازمان حفاظت محيط زيست، دوره 
نشريات و كتابهاي گل آقا و كتابهايي از طرف موزه آثار
طبيعي دارآباد اهدا شد. 
اين نمايشگاه از 24 تا 30 دي در سالن دهخداي موءسسه گل 
آقا واقع درميدان آرژانتين، خيابان زاگرس، پلاك 7 برپاست 
و علاقمندان مي توانند ازساعت 9 تا 12 و 14 تا 17 از آن 
ديدن كنند.]]>
</TEXT>
</DOC>
<DOC>
<DOCID>HAM2-781027-003</DOCID>
<DOCNO>HAM2-781027-003</DOCNO>
<ORIGINALFILE>/1378/781027/adabh.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[بازيچه هاي چرخ بازيگر]]>
</TITLE>
<TEXT>
<IMAGE>/1378/781027/p10-1.jpg</IMAGE>
<![CDATA[
نگاهي به زندگينامه خودنوشت ديويد نيون 
اشاره: 
مقاله ذيل، مروري بر خاطرات ديويد نيون، بازيگر برجسته 
سينما و برنده جايزه اسكار است كه علاوه بر محتواي جالب
آن، از ارزشهاي زباني و ادبي نيز بي بهره نيست. اين كتاب
با عنوان "چرخ بازيگر.. "، به ترجمه دكتر هرمز
همايون پور، اخيرا" از سوي نشر و پژوهش فرزان روز منتشر
گرديده است. 
مسعود رضوي 
اتوبيوگرافي يا زندگينامه خودنوشت، اكنون به يكي 
ازژانرهاي- انواع - موفق در ميان آثار ادبي و تاريخي و
اجتماعي و سياسي بدل شده و شايد بتوان گفت كه كمتر
عرصه اي از شهرت و موفقيت را سراغ داريم كه نخبگان آن 
پاي در ركاب نگارش خاطرات و تاويل گذشته خود بر مبناي 
كوله بار تجربه هاي طولاني ننموده باشند. ارزش اين نوع 
آثار، البته متفاوت است و انواع آن نيز بسيار متنوع و
متكثر; اما با اين همه در يك مسئله اشتراك دارند و آن 
رويكرد به واقعيتهاي ماضي، بر اساس انفعالات و آرامش و
جمعبندي در يك دوره خاص از زندگي. اتوبيوگرافي از آن جهت 
كه بنيادهاي آن ريشه در واقعيات دارد و بيانگر زيسته هاي 
حقيقي در چارچوب عصر و روزگاري كاملا" واقعي است، ضمن 
آنكه جاذبه هاي عام و فراگير دارد، معمولا" براي نسل 
خاصي كه برآمده از همان دوران ويژه است و هنوز خاطرات آن 
را در چنته حمل مي كند، از جذابيت افزونتري برخوردار
مي شود. لذا پيوندي ميان گروهي از انسانهايي كه 
تجربه هاي مشتركي دارند و عنوان "نسلي خاص "بر آنها
اطلاق مي شود ايجاد مي كند و بستري براي تجديد خاطرات و
رجعت به زيسته هاي همسان ايجاد مي نمايد. 
تازه ترين اثر در اين عرصه، "چرخ بازيگر.. "نام دارد كه 
عنوان خاطرات ديويد نيون، بازيگر ممتاز سينماي انگليس و
امريكا به قلم خود اوست در اين اثر، ارزشها و ظرافتهايي 
وجود دارد كه بخش مهمي از آن به دقايق و ويژگيهاي نگارش 
اثر بازمي گردد. 
طنز نيون در" چرخ بازيگر... "سه سطح دارد سطح اول 
موضوعات و ماجراهاي كميك است كه طي آن ماجراهاي جدي را
از نگاه فردي متمايز اما ظاهرا" مخبط روايت مي كند تا هم 
به خود حالت معصوميت بازيگران كمدي را بدهد و هم از ثقل 
موضوع بكاهد. اين موضوعات معمولا رخدادهايي اجتماعي 
هستند كه با ورود نيون به آنها و عدم تطابق وي با روند
جريانات و بالاتر از آن، درك معكوس وي، به آشفتگي ها و
درهم آميزي هايي منجر مي شود كه سررشته كار از دست همه 
به درمي رود. مي توان حدس زد كه نيون به دليل گرايش كميك 
خود در سينما، در اين نوع روايتها از سينماي كمدي الهام 
گرفته و اساسا" سبك سينمايي اش بر سبك ادبي و روايي اش 
بي تاثير نبوده است. 
سطح دوم از طنز نيون بيان عبارتهاي طنزآلود و لطيفه هاي 
كلامي است كه اغلب به صورت معترضه در فحواي روايتها بيان 
مي شود و با فرهنگ كوچه در گفتار و تداول عاميانه همسنخ 
و هماهنگ است و آگاهانه و منسجم با كيفيت مطالب در آن 
جايگير شده است. 
سطح سوم از طنز كتاب، از كيفيت نثر آن برمي خيزد. نثري 
ظاهرا" بسيار ساده و عباراتي بيش از حد واضح كه براي 
بيان موضوعاتي بعضا" بسيار جدي برگزيده شده و در نگاه 
اول به پارادوكسي بين شكل و محتوا مي ماند اما به تدريج 
مي توان نوعي صنعتگري آگاهانه و ادبي را از آن استخراج 
كرد. چيزي شبيه تجاهل العارف در بلاغت قديم خود ما كه 
گويي نگارنده نمي داند چقدر اين موضوعات مهم و اساسي 
هستند، حال آنكه درواقع مي داند و تعمدي در تقابل با آن 
دارد! اين نثر متجاهل كه ضرباهنگ تندي دارد حتي در بيان 
روايتهايي نظير مرگ نيز خود را پنهان نمي كند و همچنان 
شيطنت و شتاب كميك - نوعي نمايش دست و پا چلفتي بودن در
برابر صحنه هاي باوقار و پرتماشاگر- از آن ساطع است. 
براي توضيح بهتر درباره اين سطح از طنز نيون، شايد بهتر
است بگوييم كه در مسائل جزئي و كم اهميت، درنگهاي طولاني 
و توصيفات مطنطن و تحليلهاي دقيق ارائه مي دهد و در
مسائل مهم و اساسي با عبارات تند و واژگان عاميانه و حتي 
كودكانه از موضوع مي گذرد. از طرف ديگر در ضمن بيان 
مسائل بسيار جدي، يكباره خاطرات شخصي و شيطنتهاي خصوصي 
را مطرح مي كند و آن را تحت الشعاع قرار مي دهد. 
نيون در اين كتاب، در برخي جستارها، قدرت قاطع خود را
در درك و بيان حالات و انفعالات و توصيفات بيان مي كند، 
اما عالما" و عامدا" طنز زيبا و پرشتاب خود را كه در
سراسر كتاب گسترده است دنبال مي كند. هدف او همچون 
فيلمهايش تفرج خاطر مخاطب است، او در جستجوي لبخندي بر
لبهاست. اما هنگامي كه به پايان كتاب مي رسد، در فصل 
هفدهم در بيان حالات نسلي كه در ماليخولياي اعتياد، 
آرمانگراييهاي بيهوده و روابط بويناك و بيمارگونه دچار
آمده، توصيف بسيار زيبايي ارائه مي دهد.]]>
</TEXT>
</DOC>
<DOC>
<DOCID>HAM2-781027-004</DOCID>
<DOCNO>HAM2-781027-004</DOCNO>
<ORIGINALFILE>/1378/781027/adabh.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[پاره سمرقند]]>
</TITLE>
<TEXT>
<IMAGE>/1378/781027/p10-2.jpg</IMAGE>
<![CDATA[
بازشناخت حكيم ناصرخسرو قبادياني به راهنمايي آثارش 
نويسنده: رحيم مسلمانيان /قبادياني دفتر نشر فرهنگ 
/اسلامي چاپ /اول 1378 قطع /وزيري 190 صفحه /800 تومان 
دكتر مهدي محقق مصحح ديوان، درباره حكيم ناصرخسرو چنين 
نوشته است: "براي ناصرخسرو كه دست از تجمل دنيوي و مال و
منال و جاه و احترام شسته و از امير و وزير و سلطان و
حاكم گريزان گشته بود و در جهان مادي عصر خويش جز تاريكي 
چيزي مشاهده نمي كرد و جهان معنوي، يعني جهان علم و دانش 
زمان خود را بس ميان تهي مي يافت، فقط دين بود كه 
مي توانست راهي به روشنايي در تنگناي يمگان براي او
بگشايد و به ياري همان عقيده و ايمان ديني بود كه توانست 
آثاري ارزنده و جاويد از خود باقي گذارد. "(تحليل اشعار
ناصرخسرو، انتشارات دانشگاه تهران، ص 377)اين نكته در
همه شعرهاي ناصر هويدا و آشكار است. از جمله ; 
اگر بر آسمان مي رفت خواهي 
از ايمان كن و زاحسان نردبانت 
و يا: حيا و عقل و ايمان اند با هم 
زيكديگر نپردازند يك دم 
به همين دلايل، طبيعي بود كه او دشمنان بسياري نيز داشته 
باشد. اين امر هم در سراسر ديوان ناصرخسرو رد خود را بر
جاي نهاده و در يك جاي اشارت دارد به اينكه: 
من رانده زخان و مان بدنيم 
زينست عدو دو صد هزارم 
پروفسور رحيم مسلمانيان قبادياني، درباره دشمنان او، سه 
طايفه را ذكر كرده است: 
1" - آدمان عادي و گمراه كه از معارف ديني و فرهنگي آگاهي 
نداشتند و به اغواي بدخواهان فريفته شده بودند و با شاعر
مخالفت مي ورزيدند. 
2- مخالفان آشكار مذهبي كه شاعر آنها را ناصبي عنوان 
كرده است. 
3- حاكمان ترك تبار خراسان كه شاعر را از يار و ديار
محروم نموده اند"(پاره سمرقند، صفحه 39). 
همين محقق كه آثار متعددي درباره ناصر خسرو نگاشته، 
درونمايه شعر حكيم را نيز چهار چيز مي داند: "حكمت، دين، 
پند و اندرز و نكوهش مدح و طمع و هزل و غزل. "اين 
ارزشهاي چهارگانه از آن رو در شعر ناصرخسرو ارج و اعتبار
فراوان يافته كه ملازمت تام با عمل و رفتار وي داشته است. 
اتفاق لفظ و معني، همراه با التزام سخن و عمل، وحدت و
انسجامي متعالي را بر وجود او سايه ساخته كه در كمتر
شاعري نظير آن را مي توان يافت. اين انسجام در ساير آثار
وي، بويژه سفرنامه و آثار كلامي اش نيز ديده مي شود. در
تصوير شاعرانه ناصرخسرو، جهان راه است و انسان رونده و
" خوي اخلاق "، مركب سواري روشن است كه مركب اگر نيك باشد، 
انسان زودتر و راحت تر به منزل مي رسد: 
" اين جهان راه است و ما راهي و مركب خوي ماست 
رنجه گردد هر كه از ما مركبش رهوار نيست "
علاوه بر اين، شاعر همگان را به خوش رويي و خوش خويي 
دعوت مي كند تا سرانجام نيك يابند: 
به خوش رويي و خوش خويي در ايام 
همي رو! تا شوي خوش دل سرانجام 
ناصرخسرو اگر چه گاه مستقيما" به انعكاس مطالب كلامي و
آيات الهي در شعرش مبادرت مي ورزد اما قدرت ادبي و طبع 
موزون و استعاره پرداز وي، قالبي زيبا بر اندام محتوا
مي زند و لذا ديده مي شود كه گاه يك مفهوم مستقيم و خبري 
را به شعري روان با تشبيهات و استعاراتي جذاب بدل مي كند. 
يك جا در تفسير و ترجمه آيه شريفه "اشداءعلي الكفار
رحماءبينهم" چنين مي سرايد: 
بر اهل ولا، ابر سلاحيم و بر آنهاك 
نه اهل و لااند، مثل باد بلاايم 
اينها اوصاف بدوي و دريافتي سريع از آثار ناصرخسرو
مي باشد كه به واسطه آن مي توان به روحيات و انديشه هاي 
آن حكيم نزديك شد در طول قرون و اعصار نيز آثار فراوان 
درباره او نگاشته شده كه هر يك جايگاه و ارزش ويژه خود
را دارند. برخي نظير" ناصرخسرو و اسماعيليه "اثر آندره ي 
برتلس دانشمند فقيد روسيه يا تعليقات دكتر مهدي محقق و
سيدحسن تقي زاده، از ارزش ماندگاري برخوردارند و بسياري 
نيز مقاله هاي روشنگر در باب او پرداخته اند كه هم اكنون 
ماخذ بسياري از نوشته هاي ديگر است. اما پيش از هر چيز
از آثار خود ناصرخسرو بايد ياد كرد كه خوشبختانه بسياري 
از آنها در دسترس است و با تصحيح و تنقيح به چاپ رسيد. 
عجالتا" از آثار زير مي توان ياد كرد: 
1- ديوان ناصرخسرو 2- جامع الحكمتين 3- روشنايي نامه 
4- خوان الاخوان 5- زادالمسافرين 
در ميان محققان علاقه مند به ناصرخسرو، پروفسور رحيم 
مسلمانيان قبادياني، استاد دانشگاه دولتي تاجيكستان با
آثار متعددي در اين زمينه، پژوهشهاي گسترده اي را به 
سرانجام رسانده است. وي موءلف آثار ديگري درباره تاريخ 
ادب و فرهنگ و زبان پارسي نيز هست و تا آنجا كه راقم اين 
سطور مي داند كتابهاي "از تبعيدگاه "،" حيات اجتماعي و
تصوير شاعرانه "،" زبان و ادب فارسي در فرارود"،" شعر در
سرچشمه هاي نظري "و" فروغ شعر جان پرور" از جمله آثار
چاپ شده اوست كه جملگي در دوشنبه پايتخت تاجيكستان منتشر
شده است. 
آخرين اثر پروفسور مسلمانيان قبادياني، تك نگاري "پاره 
سمرقند" است كه با تيتر دوم "بازشناخت حكيم ناصرخسرو
قبادياني به راهنمايي آثارش "توسط دفتر نشر فرهنگ اسلامي 
منتشر شده است. در اين اثر، طي چهار بخش(زندگي نامه، 
درونمايه، شعر و فخريه شاعر)درباره ناصرخسرو به بحث و
تحليل پرداخته است. او نه فقط زندگي نامه و درونمايه هاي 
شعر حكيم را بازنموده، بلكه جنبه هاي نوآورانه و شرايط
سبكي در سخن ناصرخسرو را نيز استخراج و تدوين نموده و در
ذيل عنوانهاي مناسب عرضه نموده است. وي در مقدمه پاره 
سخن گويد: "حكيم ناصرخسرو قبادياني درباره "شعر"، فراوان 
اظهار عقيده كرده است كه گردآوردن و سنجيدن آنها اهميت 
بسياري را در پي خواهد داشت اين شعرها براي شناخت زندگي 
ناصرخسرو و اهدافش، براي آشنايي با اوضاع سياسي و فرهنگي 
آن روزگار و نيز دانستن رسالت سخنور نزد همزمانان و
آيندگان و.. بهترين كمك را مي رسانند... 
از اهل ادب و فرهنگ فارسي زبانان، امروز شايد كمتر كسي 
پيدا شود كه اين بيت افتخارمندانه حكيم قبادياني را
نشنيده و به شور نيامده باشد: 
من آنم كه در پاي خوكان نريزم 
مر اين قيمتي در لفظ دري را
پوشيده نيست كه "در لفظ دري "سخن فارسي است، چه منظوم و
چه منثور. اما اين "خوكان "كيستند؟ مي گويند كه حاكمان 
زمانند. اما چرا حاكمان، خوكند؟ در حالي كه براي بسياري 
از شاعران ما، چون "آدم الشعرا" استاد رودكي، حاكمان 
زمان بالاترين انسانها و قهرمان محسوب مي شدند. 
پاسخ اين و ديگر پرسش ها منوط به بررسي همه سروده ها و
نوشته هاي شاعر حكيم است و ما نيز نگاهي به آثار وي 
خواهيم افكند. "
با اين نظرگاه، كتاب" پاره سمرقند" آغاز مي شود و تحليلي 
متمايل به تاويل درباره اشعار حكيم ناصرخسرو قبادياني، 
نماد آزادگي و نجابت و ايمان، آغاز مي شود. سخن را با
اين بيت زيباي حكيم به پايان مي بريم: 
ننگ دار از آنكه همچون جاهلان نوك قلم بر مديح شاه يا
ميري قلم را تركني !]]>
</TEXT>
</DOC>
<DOC>
<DOCID>HAM2-781027-005</DOCID>
<DOCNO>HAM2-781027-005</DOCNO>
<ORIGINALFILE>/1378/781027/adabh.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نگارخانه سديفي]]>
</TITLE>
<TEXT>
<![CDATA[نمايشگاه نقاشي، سفال و نقش برجسته شهرزاد /تائب تا 30
/دي از ساعت 9 تا 13 و 15 / تا 19 نشاني: خيابان حافظ، 
خيابان تالار وحدت، خارك، /شماره 20 تلفن 6702510.]]>
</TEXT>
</DOC>
<DOC>
<DOCID>HAM2-781027-006</DOCID>
<DOCNO>HAM2-781027-006</DOCNO>
<ORIGINALFILE>/1378/781027/adabh.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[گالري گلستان]]>
</TITLE>
<TEXT>
<![CDATA[نمايشگاه نقاشي مرتضي /دره باغي از 22 تا 29 /بهمن از
ساعت 10 تا 12 و 16 / تا 19 نشاني: خيابان دروس، كماسايي، 
/شماره 42 تلفن 2541589.]]>
</TEXT>
</DOC>
<DOC>
<DOCID>HAM2-781027-007</DOCID>
<DOCNO>HAM2-781027-007</DOCNO>
<ORIGINALFILE>/1378/781027/adabh.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نگارخانه والي]]>
</TITLE>
<TEXT>
<![CDATA[نمايشگاه نقاشي رويا حسيني و فائقه /بهبودي تا 28 /دي از
ساعت 10 تا 12 و 16 / تا 19 نشاني: ميدان ونك، خيابان 
خدامي، پلاك 86، تلفن 8047698.]]>
</TEXT>
</DOC>
<DOC>
<DOCID>HAM2-781027-008</DOCID>
<DOCNO>HAM2-781027-008</DOCNO>
<ORIGINALFILE>/1378/781027/adabh.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نگارخانه سبز]]>
</TITLE>
<TEXT>
<![CDATA[نمايشگاه نقاشي سوسن /هومند تا 30 /دي از ساعت 9 تا 13 و
15 /تا 19 نشاني: خيابان ولي عصر، مقابل پارك ساعي، 
/ شماره 1068 تلفن 8711311.]]>
</TEXT>
</DOC>
<DOC>
<DOCID>HAM2-781027-009</DOCID>
<DOCNO>HAM2-781027-009</DOCNO>
<ORIGINALFILE>/1378/781027/adabh.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[نگارخانه افرند]]>
</TITLE>
<TEXT>
<![CDATA[نمايشگاه نقاشي سپيده راسي زاده و بنفشه /جهانگيري تا 30
/ دي از ساعت 15 / تا 19 نشاني: خيابان مطهري، بين امير
اتابك و سهروردي، اورامان، /پلاك 10 تلفن 834944.]]>
</TEXT>
</DOC>
<DOC>
<DOCID>HAM2-781027-010</DOCID>
<DOCNO>HAM2-781027-010</DOCNO>
<ORIGINALFILE>/1378/781027/ejtem.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[چرا پدر و مادرها قبول نمي كنند كه گاهي 
اشتباه مي كنند؟]]>
</TITLE>
<TEXT>
<![CDATA[اشاره چاپ مطلبي در مورد چگونگي روابط متقابل بين والدين 
و فرزندان با عنوان "مي توان كمي جوان تر فكر كرد" موجي 
از كنش و واكنش هاي مختلف را در بين والدين و فرزندان 
برانگيخت و زمينه اي فراهم كرد تا والدين و فرزندان آنچه 
را كه به دليل ضعف درك متقابل نمي توانند مستقيم و
رودررو با يكديگر در ميان بگذارند براي روزنامه بفرستند
و همشهري تريبوني باشد براي گپ و گفت وگوي اين دو نسل، 
نسلهايي كه تغيير و تحولات اجتماعي، شتاب روز افزون 
ارتباطات و تحول و تغيير در ارزشهاي اجتماعي هر روز آنها
را از يكديگر دورتر مي كند، بدان اميد كه اين تريبون 
آزاد مطبوعاتي گام كوچكي باشد براي كاهش شكاف نسلها، درك 
متقابل و همدلي و همگامي بيشتر والدين و فرزندان. 
آنچه بدنبال مي آيد توضيح و تفسيري است در مورد مطلبي 
ديگردر همين زمينه با عنوان "پدر مادر باور كنيد شما
هم گاهي اشتباه مي كنيد" در اول ديماه در صفحه اجتماعي 
همشهري به چاپ رسيد. 
خانم مرادي نويسنده مقاله "پدر، مادر، باور كنيد شما هم 
گاهي اشتباه مي كنيد" نمي دانم اهل كجايي و اكنون كه اين 
مقاله را مي خواني در كجاي اين سرزمين اسلامي به سر
مي بري ولي روي سخنم با مرادي و مراديهاست كه اينچنين با
رعايت ادب و احترام مسائل و مشكلات جوانان را در قبال 
والدين عزيزشان بازگو مي كنند. 
آري والدين هميشه عزيز ما نيز گاهي اوقات دچار اشتباه 
مي شوند ولي ناسازگاري جوان با والدينش از اينجا شروع 
مي شود كه پدر و مادر قبول نمي كنند كه اشتباهي مرتكب
شده اند و همزمان جوان را مقصر اصلي مي دانند من از
داشتن پدر و مادر 5 سال است كه محرومم ولي اكنون كه گاهي 
اوقات با پدر بزرگهايم به تفاهم نمي رسم به ژرفاي انزواي 
جوانان از والدينشان فكر مي كنم و گاهي اوقات هم حق را
به آنها مي دهم. 
و اكنون كه بي آنها زندگي مي گذرانم سخنم اين است، 
جهانيان بشنويد، والدين عزيز روي سخنم با شماست: جرم ما
چيست؟ جوانيمان، اختلاف سني چند ساله با والدينمان، 
نچشيدن سرد و گرم روزگار، صاف و ساده و بي ريا بودنمان، 
چيست جرممان؟ به راستي چيست؟ چرا بايد گاهي اوقات محكوم 
افكار بي پايه و بي اساس برخي والدين شويم. هر انساني 
جائزالخطاست و والدين هم در زمره انسانهايند. پس آنها هم 
گاهي اوقات دچار خطا واشتباه مي شوند خداوند هيچ انساني 
را كامل نيافريد و همه انسانها را مكمل همديگر خلق نمود. 
گاه و بيگاه شاهديم كه برخي والدين شكايت دارند از اينكه 
فرزندانشان، جوانهايشان از مصاحبت با آنها روي گردانند و
هيچگونه ميل و رغبتي براي همصحبتي با آنان نشان 
نمي دهند. در جواب اين عزيزان بايد بگويم نه تنها
جوانهاي آنها بلكه هيچ جواني ابراز تمايل براي همصحبتي 
با فردي كه حتي يك مورد از آرمانها و ايده هاي او را به 
رسميت نمي شناسد نشان نخواهد داد. چرا يك جوان در محفل 
دوستانه اي كه با دوستانش ترتيب داده است غرق در سكوت و
محو حرفهاي دوستان خويش است. زيرا دوستانش به تمام 
آرمانها، عقايد و باورهاي او احترام مي گذارند و احترام 
خاصي براي هم قائلند. والدين عزيز، اگر نبوديم با شما
آنطور كه مي بايد بوديم، شما نبوديد با ما آنطور كه 
مي بايست بوديد. بعضي از شما بدون در نظر گرفتن تحولات 
جامعه و كلا" دنيا زندگي كردن به روش چند سال قبل را از
ما خواستيد و بالطبع هيچ جواني پيدا نمي شود كه با اين 
گفته شما هرچند هم مقدس باشد موافقت كند. والدين گرامي 
جهان هر لحظه در حال عبور و گذر است. روش زندگي كردن نيز
متعاقب آن تغيير خواهد نمود. شما 4030 سال پيش 18 و 19
يا 20 ساله بوديد و ما 4030 سال بعد از شما به اين سن 
رسيديم آيا توقع داريد انتظاراتمان از شما در اين سن 
يكسان باشد. خداي ناكرده از اين حرفها اين طور برداشت 
نشود كه بنده قصد توهين به اين عزيزان را دارم آري گفتم 
5 سالي است كه از نعمت داشتن پدر و مادر محرومم و هرگز
دلم راضي نمي شود كه به اين عزيزان توهين كنم. ابدا". 
بلكه به تمام آنها خاضعانه خضوع و خاشعانه خشوع مي نمايم 
و در پايان از خداي مهربان آرزو دارم كه سايه همه پدرها
و مادرها بر سر فرزندانشان تا ابد پاينده و جاودان بماند
و از جوانهاي عزيز خاضعانه خواهش مي كنم كه مبادا گاهي 
اوقات با صداي بلند و تند قلب نازك و زخم خورده مادرخويش 
را بيازارند. در هر حال نهايت ادب و احترام را در قبال 
اين دو بال هر جوان براي رسيدن به سعادت ابدي داشته 
باشند. 
و در آخر مي خواهم با اين جمله از زحمات پدر و مادرم كه 
از كنارم پر كشيدند و رفتند قدرداني كنم. 
مادر و پدر عزيزم 
تا ابد يادتان را زنده نگاه خواهم داشت 
با تشكر محمد غفوري 
3/10/78 اردكان]]>
</TEXT>
</DOC>
<DOC>
<DOCID>HAM2-781027-011</DOCID>
<DOCNO>HAM2-781027-011</DOCNO>
<ORIGINALFILE>/1378/781027/ejtem.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پدر; محبتت را دريغ نكن...]]>
</TITLE>
<TEXT>
<![CDATA[خانواده اي هستيم هفت نفره از همان ابتدا در فشارهاي 
روحي، ترس و دلهره و خلاصه كلام در ناراحتي به سر
مي برديم. از دست چه كسي؟! از دست مردي كه خجالت مي كشم 
اسمش را پدر بگذارم. آخر پدر معنا و مفهوم زيبايي دارد. 
پدر سرچشمه مهر و محبت و منشا خوبيهاست. پدر افتخار
فرزندان است. اما نه هر پدري و پدر من از اين خصوصيات 
به دور است. 
او معتقد است كه بايد بچه ها را كتك زد تا تربيت شوند. 
با كوچكترين اشتباه فرزندان، آنها را به باد كتك، فحش و
ناسزا مي گيرد. نه تنها ما بچه ها، بلكه مادرم را نيز
مي زند و فحش مي دهد. آخر شما بگوئيد اسم چنين مردي را
مي شود پدر گذاشت؟!... 
به جاي اينكه مونس همسر و فرزندانش باشد، به درد دل 
آنها گوش دهد و با زباني خوش آنان را راهنمايي كند، در
خانه پدرسالاري راه انداخته است. اگر بگويد: "ماست سياه 
است" ; ما نيز بايد بگوئيم: "بلي شما درست مي فرمائيد، 
ماست سياه است. "طوري است كه برادر بزرگم كه فرزند ارشد
خانواده نيز هست و 26 سال سن دارد، نمي تواند تصميمي 
بگيرد و اختيار زندگي خود را ندارد. 
پدر: اي كاش با ما مهربان بودي، اي كاش ما را دوست 
مي داشتي. اي كاش ما را اين قدر پيش دوست و آشنا خوار
نمي كردي و برايمان ارزش قائل مي شدي. 
اي كاش به ما اعتماد داشتي. چرا زندگي را برايمان سخت 
مي گيري؟ چرا روزگارمان را سياه كردي؟ چرا با فرزندانت 
اين گونه رفتار مي كني؟ ما فرزنداني كه هيچ گاه ازت چيزي 
نخواستيم. چرا با همسرت اين گونه رفتار مي كني؟ همسري كه 
در طول زندگاني مشترك هيچ گاه لب به شكايت بازنكرد. چرا
هم اعصاب خود و هم اعصاب ما را خراب مي كني؟ چرا با ما
چنين مي كني؟!... 
پدر: چرا به خاطر بازي كردن فوتبال در كوچه پسرت را به 
درخت بستي و مي خواستي آتشش بزني و رويش نفت ريختي كه 
خانم همسايه به دادش رسيد؟! چرا به خاطر خريدن يك كبوتر، 
چنگال را در بازوي پسرت فرو كردي؟! چرا به خاطر دادن 
تكه چوبي بي ارزش به پسر همسايه كه از آن تنها براي هي 
كردن پرندگانت استفاده مي كردي، پسرانت را شب از خانه 
بيرون كردي؟! چرا به حرف مردم اعتماد مي كني؟! آنها كه 
به دروغ در مورد دخترانت حرف مي زنند. چرا به خاطر دروغ 
مردم دخترانت را با كابل برق مي زني؟! چرا به خاطراينكه 
ده دقيقه به دليل كمبود تاكسي دير به منزل رسيدم مرا با
سيم برق به باد كتك گرفتي؟! چرا به خاطر يك از خدابي خبر
كه ازطريق تلفن مزاحم مي شود، به دخترانت تهمت مي زني و
به آنها فحش و ناسزا مي گويي؟! چرا به فرزندانت اجازه 
تفريح و استراحت نمي دهي؟! فقط به اين دليل كه به قول 
خودت آفتاب و مهتاب آنها را مي بينند؟! فقط به اين دليل 
كه اگر بيرون برويم مردم صدايمان را مي شنوند؟! انگار
مردم بيكارند و منتظرند كه ما بيرون برويم و ما را نگاه 
كنند!... چرا اين افكار غلط را از سرت بيرون نمي كني؟! 
تا كي بايد اين وضع را تحمل كنيم؟ چرا حتي با هم بودن ما
را نمي تواني ببيني و به طريقي ما را به جان هم 
مي اندازي؟! چرا...؟! 
پدر: اگر تو كه ادعاي پدر بودن مي كني درحقيقت از
معناي واقعي آن دور هستي ; اگر تو به فرزندانت بها دهي و
آنها را چه پيش دوست و آشنا و چه پيش غريبه خوار نكني، 
اگر با ملايمت با آنها رفتار كني، اگر به ما اجازه زندگي 
و تصميم گيري دهي و هزارويك اگر ديگر را اگر به مرحله 
عمل برساني ; فرزندانت برايت احترام قائل مي شوند و هرگز
آرزوي مرگت را نمي كنند. كاري كردي كه آنها از داشتن چنين 
پدري خجالت بكشند و احساس شرمساري كنند. 
ما فرزندان هرگز تو را نمي بخشيم. اي كاش باباي خانه ما
نيز يك پدر بود. 
پدران و مادران، سعي كنيد هميشه در منزل، محيط امني را
براي فرزندانتان فراهم كنيد. آنها را دوست داشته باشيد. 
به آنها محبت كنيد تا آنان هرگز محبت از سوي بيگانه را
نپذيرند. با آنها مشورت كنيد و به اين طريق است كه به 
آنها بها مي دهيد و مي فهمانيد كه برايشان ارزش قائليد. 
قبول كنيد كه بزرگ شدند. بگذاريد تصميم بگيرند و شما فقط
آنها را راهنمايي كنيد، نه اينكه اختيار زندگي آنها را
به دست گرفته و برايشان تكليف معين كنيد. بگذاريد راهشان 
را انتخاب كنند بگذاريد آنها استقلال فكري داشته باشند
و همسر آينده خود را انتخاب كنند. چون آنها هستند كه 
مي خواهند يك عمر زندگي كنند. 
پدر بزرگ و مادر بزرگ عزيز، شما موظف به پاسخگويي به 
سوءالات نوه تان هستيد كه با انتخاب خود در مورد آينده 
فرزندتان، نه تنها دختر خود بلكه نوه هايتان را نيز
بدبخت كرديد.]]>
</TEXT>
</DOC>
<DOC>
<DOCID>HAM2-781027-012</DOCID>
<DOCNO>HAM2-781027-012</DOCNO>
<ORIGINALFILE>/1378/781027/ejtem.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[استرداد املاك]]>
</TITLE>
<TEXT>
<![CDATA[در روز بيست و پنجم شهريور ماه 1320، پيش از ورود ارتش 
متفقين به تهران رضاشاه بنا به توصيه سفارت انگليس از
سلطنت كناره گيري كرد و استعفا نامه خود را به مجلس شورا
تقديم نمود. 
بلافاصله پس از استعفاي وي هيجان شديدي در ميان مردم 
بروز كرد. روزنامه هايي كه شانزده سال در اختناق كامل به 
سر برده بودند و اكثريت ملت از ظلم و ستمي كه در اين مدت 
تحمل كرده بودند به خروش درآمدند. از هر طرف نداي تشكيل 
محاكمات ملي، آزادي زندانيان سياسي و تبعيدشدگان، 
برگرداندن املاك غصبي رضا شاه و مجازات جانياني كه دست 
به خون آزاديخواهان آلوده بودند، در سراسر ايران طنين 
افكند. 
مردم مي خواستند كه قبل از رسيدگي به حساب تعديات و
تجاوزات بيست ساله اجازه خروج از كشور به ديكتاتور سابق 
داده نشود. شدت اين خواستها مجلس فرمايشي را هم واداشته 
بود كه با مردم همصدا گردد در اين ميان، فروغي نخست وزير
با تمام قوا مي كوشيد احساسات عمومي را طوري تسكين بدهد
كه هم دستگاه رضاخاني از فروپاشي نجات يابد و هم 
ديكتاتور را به سلامت از ايران خارج نمايد. به همين دليل 
به شتاب از رضاشاه هبه نامه و صلح نامه اي گرفت كه 
براساس آن كليه اموال و دارايي هاي خود را اعم از منقول، 
غيرمنقول، كارخانجات و غيره به پسرش محمدرضا به 
مال الصلح" ده گرم نبات "بخشيده بود رضاخان ميرپنج كه 
در زمان به تخت نشستن نه ملكي داشت، نه كارخانه اي و نه 
وجه نقدي در بانكهاي خارج، در روزي كه ناگزير از
كناره گيري شد با تملك حاصلخيزترين نقاط كشور در
مازندران، گيلان، گرگان و ساير نقاط، بزرگترين مالك 
ايران و با در دست داشتن ذخاير نقدي در بانك هاي انگليس، 
امريكا و آلمان يكي از ثروتمندترين مردان جهان بود. اين 
ثروت كلان در مدتي محدود، به ساده ترين روش ممكن يعني 
تصرف زمين هاي مورد نظر وي به زور، جمع آوري شده بود. 
كساني كه رضا شاه زمين هايشان را به زور، با تهديد و
شكنجه و امضاء گرفتن در زندان تصاحب كرده بود از مجلس و
دولت دادخواهي نمودند تا شايد املاكشان را پس بگيرند. 
اما مجلس فرمايشي و دولت فروغي اين امر را چنان در
پيچ وخم قانون و مقررات سردر گم كردند كه مردم را خسته 
نمايند و از پا بيندازند، تا مطالبات به حق خود را تعقيب
نكنند. 
املاك غصبي كه محمدرضا آنها را به دولت بخشيده بود به 
مدت هشت سال توسط دولت اداره شد و سپس به درخواست 
محمدرضا و با تصويب مجلس دوباره به مالكيت خود وي در آمد
و تا ارديبهشت 1332 در اختيار و تحت بهره برداري دربار
بود. 
در آن تاريخ به اصرار دكتر مصدق املاك مزبور طي فرماني 
به دولت انتقال داده شد، اما پس از كودتاي 28 مرداد دولت 
زاهدي مطابق تصويبنامه هيات وزيران "املاك اختصاصي "را
به محمدرضا تقديم نمود. "اعليحضرت "نيز به عنوان اولين 
قدم در اجراي "انقلاب سفيد شاه و مردم ! "املاك غصبي پدرش 
را پس از چندين سال بهره برداري به دهقانان فروخت و با
سپردن قبض هاي اقساط 25 ساله دهقانان به بانك ملي ايران 
وجه قبض هاي مزبور را نقدا" و بدون تنزيل از بانك ملي 
دريافت كرد تا سرمايه خود را در جاي مطمئن تري به كار
بيندازد! 
تهيه كننده: رويا زارع 
كاريكاتورها از آرشيو حميد ساهر
]]>
<IMAGE>/1378/781027/p12-1.jpg</IMAGE>
<![CDATA[
به مناسبت طرح قانون استرداد املاك در مجلس شوراي ملي 
(ارديبهشت 1321)از اين نمد كلاهي هم به ما خواهد رسيد؟- 
تا لاشخوران چه گويند! 
روزنامه ناهيد]]>
</TEXT>
</DOC>
<DOC>
<DOCID>HAM2-781027-013</DOCID>
<DOCNO>HAM2-781027-013</DOCNO>
<ORIGINALFILE>/1378/781027/ejtem.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[همايش سراسري همياران بهداشت روان امروز
برگزار مي شود]]>
</TITLE>
<TEXT>
<![CDATA[گروه اجتماعي: نخستين همايش سراسري همياران بهداشت روان، 
به همت دفتر پيشگيري از آسيبهاي اجتماعي حوزه معاونت 
امور فرهنگي و پيشگيري سازمان بهزيستي كشور امروز و فردا
در محل دانشگاه علوم بهزيستي برگزار خواهد شد. 
" هميار بهداشت روان "داوطلب مردمي است كه با حمايت تخصصي 
مشاور، در جهت تحكيم مشاركت مردمي و ارتقاي سلامت رواني 
اجتماعي جامعه خود فعاليت مي نمايد. همياران بهداشت 
روان با آموزش متناسب، مهارت و كارآيي فردي را از طريق 
ايفاي نقش و رفتارهاي مناسب افزايش مي دهند.]]>
</TEXT>
</DOC>
<DOC>
<DOCID>HAM2-781027-014</DOCID>
<DOCNO>HAM2-781027-014</DOCNO>
<ORIGINALFILE>/1378/781027/elmif.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[توسط حوزه هنري سازمان تبليغات اسلامي 
خاطرات رئيس جمهوري از قيام 15 خرداد
منتشر شد]]>
</TITLE>
<TEXT>
<![CDATA[گروه علمي فرهنگي: دفتر هشتم از مجموعه كتابهاي "خاطرات 
15 خرداد" منتشر شد از ويژگي هاي دفتر هشتم خاطرات 15
خرداد، چاپ متن مصاحبه با رئيس جمهوري است. 
آقاي خاتمي در اين گفت وگو، تحليلي از وقايع تاريخي، 
سياسي نهضت اسلامي ايران را با محوريت واقعه 15 خرداد، 
بيان مي كند. وي از چهار نماد ترقي خواهي نهضت اسلامي، 
استقلال، ولايت فقيه، رجوع به آراي عمومي و آزادي ياد
مي كند و خاطرات روزهاي طلبگي خود را كه مقارن با سال 
1342 بوده به ياد مي آورد. خاطرات افراد ديگري كه در دفتر
هشتم" خاطرات 15 خرداد" آمده عبارت است از: حيدرعلي 
جلالي خميني، سيدهادي خامنه اي، سيدنورالدين 
طاهري شيرازي، سيدجواد علم الهدي، محمدرضا فاكر،(مرحوم)
محمدتقي فلسفي، علي اصغر مرواريد و فرج الله واعظي. 
دفتر هشتم خاطرات پانزده خرداد را، دفتر ادبيات انقلاب
اسلامي حوزه هنري در 272 صفحه و با هزار و صدتومان قيمت 
منتشر كرده است.]]>
</TEXT>
</DOC>
<DOC>
<DOCID>HAM2-781027-015</DOCID>
<DOCNO>HAM2-781027-015</DOCNO>
<ORIGINALFILE>/1378/781027/elmif.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[ساختمان كنسولگري انگليس در دوران جنگ 
جهاني دوم، شناسايي شد]]>
</TITLE>
<TEXT>
<IMAGE>/1378/781027/p1-2.jpg</IMAGE>
<![CDATA[
گروه علمي فرهنگي: ساختمان كنسولگري انگليس در دوران جنگ 
جهاني دوم كه در اوايل دوره پهلوي ساخته شده است، در
مزرعه مشهور به "منظريه "يا" كلاته كنسول "در بيرجند
شناسايي شد. 
اين مزرعه و عمارتي كه در آن ساخته شده در سال 1317 توسط
محمد ابراهيم شوكت الملك حاكم قاينات به كلنل پريدوكس 
كنسول وقت انگليس مقيم قاينات و سيستان واگذار شده است. 
با توجه به اهميت فوق العاده جنوب خراسان و سيستان، 
منطقه بيرجند داراي يك كنسول مخصوص بوده است. 
بناي كنسولگري متشكل از يك مجموعه اتاقهاي متمركز و
مرتبط به هم است و پوشش سقف اكثر اتاقها خنجه پوش 
دوگلويي است كه بعضي از اتاقهاي آن داراي پوشش گهواره اي 
مي باشد. 
پيشاني كليه درگاههاي ورودي و پنجره ها داراي يك قوس 
تزئيني گچي است كه اين عامل تزئيني در همه اتاقها تكرار
شده است. مهمترين عنصر تزئيني نماي اين ساختمان آجرهاي 
قالب زده است كه با زيبايي خاصي در نماي جبهه اصلي 
ساختمان به كار رفته اند. روح معماري اروپايي به همراه 
عوامل عناصر معماري ايراني در اين مجموعه كه داراي مالك 
خصوصي است، با هم در آميخته است. 
بيرجند از سال 1894 ميلادي و قبل از جنگ جهاني اول داراي 
كنسولگري بوده و براساس قرارداد 1919 جزو منطقه 
تحت الحمايه انگليس محسوب مي شده است.]]>
</TEXT>
</DOC>
<DOC>
<DOCID>HAM2-781027-016</DOCID>
<DOCNO>HAM2-781027-016</DOCNO>
<ORIGINALFILE>/1378/781027/elmif.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[چرا افسردگان از نظر جسمي رنجورترند؟]]>
</TITLE>
<TEXT>
<IMAGE>/1378/781027/p11-1.jpg</IMAGE>
<![CDATA[
* ورزش، نخستين حلقه ارتباطي رفتاري بين افسردگي و نقص 
در دستگاه ايمني است 
معمولا" پزشكان براي تشخيص خطر ابتلاي بيماران قند به 
بيماري قلبي، آزمايش خون را جهت بررسي وضعيت مواد داخل 
خون همچون ميزان انسولين تجويز مي كنند. اين روش سنتي، 
قطعا" بيمار را ملزم نمي كند كه روي صندلي مطب بنشيند و
به اين پرسش پاسخ دهد كه يك ليوان آب نيمه پر به نظر
مي رسد يا نيمه خالي، با اين حال، اين روش چه بسا به 
اندازه آزمايش خون روشن كننده باشد، چرا كه پژوهشهاي 
جديد نشان مي دهد كه بيماران مبتلا به بيماري قند كه 
دچار افسردگي باشند، بيشتر در معرض بيماري قلبي هستند. 
در خلال سالهاي گذشته روانشناسان و آسيبشناسان درصدد آن 
بوده اند تا رابطه ميان وضعيت روحي و بيماري افراد را
مشخص كنند. از ديگر سو، آنان مي كوشيدند پاسخي براي اين 
پرسش بيابند كه چرا احتمال ابتلاي افراد افسرده به عفونت 
بيشتر است. به نظر مي رسد تصويري كه با كنار هم قرار
دادن اين پاسخها تدريجا" بدست مي آيد، مثل مشهور" عقل 
سالم در بدن سالم است "در بسياري از مواقع درست نيست و
بايد دو قسمت اصلي جمله را جابه جا كرد ذهن ناسالم 
مي تواند مستقيما" به بدن ناسالم بيانجامد و به اين 
ترتيب است كه يك گفته ديگر يعني "بيمار را درمان كن، نه 
بيماري را" اهميت ويژه اي مي يابد. 
دكتر اورچارد استاد دانشگاه پيتسبورگ در امريكا، رابطه 
ميان عقل و بدن را با انجام تحقيقي روي بيماران قندي 
بررسي كرد. بيماري قند، معمولا" باعث ايجاد مشكلاتي در
بدن مي شود كه خطر آن كمتر از خود بيماري قند نيست. در
بيماري قند نوع اول، بدن بيماران نمي تواند انسولين 
توليد كند. انسولين هورموني است كه ميزان قند را در خون 
تنظيم مي كند. آنان ناچارند در مواقع مشخص انسولين تزريق 
كنند در غير اين صورت دچار اغما يا مرگ ناگهاني مي شوند. 
به علاوه، از آنجايي كه گويي اين معضل به اندازه كافي 
رنج آور نيست، اين قبيل بيماران به طور زودهنگام دچار
نوعي عارضه مي شوند كه در آن ديواره هاي رگها سخت و ضخيم 
مي شود. 
ضخامت و سختي عروق كرونر بسيار خطرناك است، چرا كه اين 
رگها وظيفه تغذيه ماهيچه قلب را برعهده دارند. با باريك 
شدن ديواره شريان كرونر، جريان مواد غذايي و اكسيژن به 
قلب كند مي شود و نتيجه آن، ايجاد بيماري عروق كرونر است. 
دكتر اورچارد 600 بيمار قندي را در مقاطع دو ساله ظرف 
شش سال معاينه كرد و در اين مدت آنان را از نظر علائم 
جسمي و نيز روحي همچون بدبيني، فكر خودكشي، گوشه گيري و
ضعف ميل جنسي مورد بررسي قرار داد. نتيجه اين مطالعات 
نشان داد نمره كلي آزمون وضعيت روحي بيمار از شاخصهاي 
دقيق وجود و شدت بيماري عروق كرونر است كه حتي بهتر از
ميزان قند خون، وضع كلي بيمار را مشخص مي كند. نمره 
وضعيت روحي بيمار كه با استفاده از آزمون افسردگي يك 
تعيين مي شد، در مواردي كه بيمار دچار بيماري عروق كرونر
بود، كمتر از نمره وضعيت روحي ديگر مبتلايان به بيماري 
قند بود و نمره افسردگي بيماراني كه دچار آنژين يعني 
عارضه دردناك ناشي از ضخامت و سختي رگها بودند، تقريبا" 
دو برابر بيماران قندي داراي قلب سالم بود. 
بيماران قندي چه افسرده باشند چه نباشند، بسيار رنجور
هستند. اما از مدتها پيش معلوم شده است احتمال مرگ كساني 
كه به جز افسردگي، دچار بيماري جدي ديگري نيستند، نسبت 
به افراد مشابه اما سالم، از نظر ذهني بيشتر است. بيشتر
علل مرگ اين قبيل افراد با بيماري آنان رابطه اي آشكار
دارد، مانند خودكشي، حوادث خشونت بار و مواد مخدر. اما
افراد افسرده بيش از افراد سالم از نظر ذهني بر اثر علل 
طبيعي همچون ذات الريه و آنفلونزا مي ميرند. 
اين سئوال كه چرا افراد شديدا" افسرده، بيشتر از
ميانگين افراد عادي دچار عفونتهاي بيماري زا مي شوند، 
پرسشي است كه توجه جورج ميلر، روانشناس دانشگاه كارنگي 
ملون در پيتسبورگ را به خود جلب كرد. در بدن عادي، 
اندامواره هاي عفونت زا به محض ورود به بدن با مقاومت 
گروهي از سلولها به نام لمفوسيتها روبه رو مي شوند. برخي 
از لمفوسيتها مستقيما" به مهاجمان حمله مي كنند. بقيه 
پادتني توليد مي كنند كه متجاوزان را مي بلعد. اما
دستگاه ايمني افراد افسرده، اغلب ضد حمله ضعيفتري نسبت 
به افراد شاداب نشان مي دهد. دكتر ميلر و همكارانش 
معتقدند آنان علت بي تفاوتي اين قبيل سلولها را در
افسردگان يافته اند. 
در گذشته، مطالعاتي كه افسردگي ذهني را به افسردگي 
دستگاه ايمني مرتبط مي دانست، معمولا" روي بيماراني صورت 
مي گرفت كه در بيمارستانها بستري بودند; اين وضع را
پيچيده تر مي كند، زيرا صرف بودن در بيمارستان رفتار و
حال بيمار را تحت تاثير قرار مي دهد. در عوض دكتر ميلر
32 زن افسرده را در نظر گرفت و آنان را با عده مشابهي از
زنان سالم مقايسه كرد. يافته هاي وي، موءيد آن بود كه 
لمفوسيتهاي زنان افسرده، واكنش كمتري نسبت به عناصر وارد
شده به بدن در مقايسه با زنان سالم نشان مي دهند. 
يكي از توجيه هاي ارائه شده براي اين پديده، آن است كه 
افسردگي اغلب با برهم خوردن توازن هورمون در مغز همراه 
است. اين عارضه رواني باعث تغيير ميزان نوراپي نفرين و
استراديول مي شود كه اين دو، هورمون تنظيم كننده دستگاه 
ايمني بدن هستند. با اين حال، يافته هاي اين دكتر حاكي 
از آن بود كه اين تفاوت شيميايي، نمي تواند به خودي خود، 
علت ضعف واكنش زنان افسرده در برابر بيماري باشد، بلكه 
بايد عامل ديگري در كار باشد. وقتي وي و همكارانش زنان 
افسرده ياد شده را به دقت مورد بررسي قرار دادند، متوجه 
شدند كه روش زندگي آنان بسيار متفاوت از زنان سالم است. 
آنان بيشتر سيگار مي كشيدند، نوشيدنيهاي كافئين دار
بيشتر مصرف مي كردند، كمتر ورزش مي كردند و كمتر خوب
مي خوابيدند. 
اما فقط يكي از اين متغيرها، يعني فعاليت جسمي بود كه 
رابطه مستقيمي با توليد لمفوسيتها دارد. دكتر ميلر به 
اين نتيجه رسيد كه فعاليت جسمي باعث نيمي از اختلاف 
واكنش دستگاه ايمني زنان افسرده و طبيعي است وي معتقد
است ورزش نخستين حلقه ارتباطي رفتاري بين افسردگي و نقص 
در دستگاه ايمني است. چنانچه اين گمانه زني درست باشد، 
تشويق افراد افسرده به انجام ورزش، قاعدتا" به محافظت از
آنان در مقابل بيماري ها كمك مي كند. 
منبع: اكونوميست، 18 دسامبر 1999]]>
</TEXT>
</DOC>
<DOC>
<DOCID>HAM2-781027-017</DOCID>
<DOCNO>HAM2-781027-017</DOCNO>
<ORIGINALFILE>/1378/781027/elmif.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[معرفي كتاب]]>
</TITLE>
<TEXT>
<IMAGE>/1378/781027/p11-2.jpg</IMAGE>
<![CDATA[
رسانه هاي آموزشي 
تاليف: محمدحسن / اميرتيموري نشر /ساسان چاپ اول، 391
صفحه، وزيري /5000 /جلد 1200 تومان 
اين كتاب با هدف آشناسازي خوانندگان با مفهوم رسانه هاي 
آموزشي و توانمنديهاي آنها در شكل دهي جريان هاي ارتباطي 
آموزشي تدوين شده است. 
در حال حاضر با توجه به گستره ميليوني دانش آموزان و
معلمان در آموزش و پرورش و نيازي كه به استفاده از
طرح ها و روش هايي مناسب براي افزايش بهره وري نهاد
آموزش و پرورش مشاهده مي شود، اين كتاب مي تواند راهنماي 
خوبي براي شناسايي، انتخاب و توليد رسانه هاي آموزشي 
باشد. چون اگر بهره وري در آموزش و پرورش را به معناي 
دستيابي به يادگيري بيشتر، پايدارتر و عميق تر شاگردان و
شكوفايي هر چه بيشتر استعدادهاي آنها در ازاي صرف منابع 
مالي و انساني كمتر بدانيم، بي ترديد رسانه هاي آموزشي 
نقش مهمي در تسهيل ارتباط ميان معلمان و شاگردان و
افزايش بهره وري در آموزش و پرورش خواهند داشت.]]>
</TEXT>
</DOC>
<DOC>
<DOCID>HAM2-781027-018</DOCID>
<DOCNO>HAM2-781027-018</DOCNO>
<ORIGINALFILE>/1378/781027/elmif.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[كاشت دندان براي اولين بار در دانشكده 
دندانپزشكي اهواز انجام شد]]>
</TITLE>
<TEXT>
<![CDATA[كاشت دندان به شيوه پايه اي براي نخستين بار از بين 6
استان جنوب و جنوب غربي كشور در خوزستان انجام گرفت. 
به گزارش خبرنگار همشهري در اهواز، رئيس دانشكده 
دندانپزشكي اهواز ضمن اعلام اين مطلب گفت: براي اين 
منظور پايه هايي به شكل استوانه اي از آلياژهاي فلزي با
تركيب تيتانيوم كه با بدن سازگاري دارد، در استخوان فك 
قرار داده مي شود و با قرار دادن 5 تا 6 پايه در هر فك، 
مي توان كار كاشت دندانها را به طور كامل در فك بالا و
پايين انجام داد. 
دكتر عليدادي افزود: كاربرد اين روش براي كساني كه اصلا" 
دندان ندارند، بسيار سودمند است و به اين وسيله عمل 
جويدن و صحبت كردن به راحتي انجام مي شود. 
وي كه در مراسم افتتاح بخش كاشت دندان دانشكده 
دندانپزشكي اهواز سخن مي گفت، افزود: معمولا" چنين 
اعمالي در مراكز دانشگاهي انجام مي شود، ولي تاكنون به 
علت عدم وجود اين بخش در دانشگاههاي استانهاي جنوبي، اين 
امكان وجود نداشته است كه امروز با افتتاح اين مركز و
كلينيك تخصصي و فوق تخصصي در دندانپزشكي دانشگاه علوم 
پزشكي اهواز، اين مشكل براي اين استانها مرتفع شده است.]]>
</TEXT>
</DOC>
<DOC>
<DOCID>HAM2-781027-019</DOCID>
<DOCNO>HAM2-781027-019</DOCNO>
<ORIGINALFILE>/1378/781027/elmif.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[يونسكو اعلام كرد: اول فروردين روز
بين المللي شعراست]]>
</TITLE>
<TEXT>
<![CDATA[در روز بين المللي شعر، همه ساله مراسم گراميداشت شاعران 
در كشورهاي جهان برگزار خواهد شد
گروه علمي فرهنگي: سازمان علمي، فرهنگي، آموزشي ملل 
متحد(يونسكو)21 مارس(اول فروردين)را به عنوان روز
بين المللي شعر اعلام كرد. 
يونسكو براي تعيين روز بين المللي شعر، تحقيقي را در
ميان بيش از 50 نهاد ملي، منطقه اي و بين المللي متخصص 
در زمينه شعر به عمل آورد و پس از مشورت هاي فراوان، اول 
فروردين را روز بين المللي شعر اعلام كرد. نتايج اين 
تحقيق شامل اعلام يك روز بين المللي براي شعر كه در
تاريخ ثابت سالانه صورت پذيرد، بزرگداشت روز بين المللي 
شعر در تاريخ هاي مصادف با روزهاي ملي شعر موجود در هر
كشور و برپايي مراسم جهاني به افتخار شعر به طور سالانه 
در كشورهاي مختلف جهان است بر اساس نظر يونسكو درباره 
برنامه هاي بزرگداشت روز بين المللي شعر، هر كشور به 
شيوه خود اين روز را گرامي خواهد داشت. 
فعاليت هايي چون دخالت دادن شعر به عنوان عنصر مهم آموزش 
هنر در برنامه هاي مدارس، جلب توجه اماكن آموزشي به 
بزرگداشت روز بين المللي شعر به طور منظم و شايسته در
مدرسه ها از سوي مسئولان و دانش آموزان، امكان اعطاي يك 
جايزه تحت عنوان جايزه شعر و... مورد حمايت يونسكو قرار
مي گيرد.]]>
</TEXT>
</DOC>
<DOC>
<DOCID>HAM2-781027-020</DOCID>
<DOCNO>HAM2-781027-020</DOCNO>
<ORIGINALFILE>/1378/781027/elmif.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[كنگره بزرگداشت علامه مجلسي در اصفهان 
برگزار مي شود]]>
</TITLE>
<TEXT>
<![CDATA[گروه علمي فرهنگي: در سيصدمين سالگرد وفات علامه 
محمدباقر مجلسي متفكر برجسته شيعي، كنگره بين المللي 
بزرگداشت آن علامه بزرگ روزهاي 29 و 30 دي ماه جاري با
همكاري سازمان جهاني يونسكو در اصفهان برگزار مي شود. 
به گزارش خبرنگار همشهري در اصفهان، به همين منظور
اصفهان طي اين روزها ميزبان شمار بسياري از ميهمانان 
داخلي و كشورهاي اسلامي خواهد بود. 
اداره كل فرهنگ و ارشاد اسلامي اين استان به عنوان يكي 
از برگزاركنندگان اين مراسم تلاش كرده است تا با نصب
پوسترهاي تبليغاتي در سطح شهر اصفهان، به انعكاس اهميت و
حساسيت اين رخداد مهم فرهنگي بپردازد. 
همچنين به همت حميدرضا راعي استاد ممتاز قلمزني شهر
اصفهان، يك تابلو مسي به صورت كتاب طراحي و ساخته شده 
است، كه قرار است در محل برگزاري كنگره نصب شود. اين 
تابلو كه مي توان آن را يكي از شاهكارهاي قلمزني شهر
اصفهان در عصر حاضر دانست يك متر عرض، 2 متر و 40
سانتيمتر طول و 100 كيلوگرم وزن دارد و در يك طرف آن 
تصويري از علامه مجلسي و در طرف ديگر آن عنوان كنگره به 
سه زبان فارسي، عربي و لاتين حك شده است.]]>
</TEXT>
</DOC>
<DOC>
<DOCID>HAM2-781027-021</DOCID>
<DOCNO>HAM2-781027-021</DOCNO>
<ORIGINALFILE>/1378/781027/elmif.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[جشنواره مطبوعات و نمايشگاه اطلاع رساني 
همزمان با نمايشگاه بين المللي كتاب، 
برگزار نمي شود]]>
</TITLE>
<TEXT>
<![CDATA[گروه علمي فرهنگي: پيشنهاد برپايي همزمان نمايشگاه 
اطلاع رساني و جشنواره مطبوعات در سيزدهمين نمايشگاه 
بين المللي كتاب تهران در شوراي مشورتي ناشران و مسئولين 
تصويب نشد. به گزارش خبرنگار ما، علاوه بر اين پيشنهاد كه 
در جلسه هفته گذشته طرح و برنامه ريزي سيزدهمين نمايشگاه 
بين المللي كتاب تهران كه از سوي شوراي مشورتي ناشران 
بررسي شد، پيشنهاد مسئوليت سالن هاي 14 و 15 نمايشگاه 
كتاب كه از سوي كانون پرورش فكري كودكان و نوجوانان مطرح 
شده بود نيز به شور گذاشته شد و درنهايت شوراي مشورتي 
ناشران تصميم گرفت طرح يا طرح هاي ارسالي از سوي كانون 
را مورد بررسي قرار دهد و حق قبول يا رد طرح ها را نيز
داشته باشد. 
اخبار فرهنگي 
از سوي وزارت فرهنگ و ارشاد اسلامي طرح آئين نامه مدارك 
علمي- مهارتي صنعت چاپ تاييد شد
طرح آئين نامه مدارك علمي - مهارتي صنعت چاپ تاييد و
وارد مراحل اجرايي تصويب شد. 
به گزارش خبرنگار ما، اين طرح با اهداف شناسايي، 
سازماندهي و ارائه مدارك علمي مهارتي به افراد صاحبنظر و
متخصص در صنعت چاپ كشور، برنامه ريزي به منظور ارتقاي 
سطح علمي و مهارتي شاغلين صنعت چاپ، زمينه سازي مناسب
جهت بهره مندي از تجربيات افراد خبره در مقاطع مختلف 
شغلي، ايجاد رشته ها و گرايشهاي جديد علمي وكاربردي 
وايجاد زمينه هاي لازم به منظور سياستگذاري هاي صنعت چاپ 
و تبادل نظر و بررسي و تاييد نيازهاي موجود در صنعت چاپ 
به جهت ايجاد پشتوانه علمي لازم براي ضوابط اجرايي طرح 
طبقه بندي مشاغل صنعت چاپ كشور و توسعه آن تنظيم شده است. 
براساس اين طرح كه در ديدار اعضاي كميته آموزش صنعت چاپ 
با احمد مسجد جامعي قائم مقام وزير فرهنگ و ارشاد اسلامي 
مورد تصويب قرار گرفت، هر يك از شاغلين با تجربه و خبره 
در صنعت چاپ مي توانند سطح توانايي ومهارت خود را مورد
بررسي قرار داده و در صورت تاييد مدرك مربوطه را اخذ
نمايند. 
كشف تومار 800 ساله در اردبيل 
يك تومار ارزشمند با قدمت 800 سال از جنس پوست آهو از
قاچاقچيان اشياي عتيقه به دست آمد. 
به گزارش خبرنگار همشهري در اردبيل، به گفته كارشناس 
اداره كل ميراث فرهنگي استان اردبيل اين تومار به زبان 
عبري نوشته شده و احتمال مي رود مربوط به بخشي از تورات 
يا يك متن مذهبي باشد. 
وي افزود: هيچ نشانه و نوشته اي در اين تومار به چشم 
نمي خورد كه نشان دهد متعلق به چه مكاني است. 
اين تومار با 5/2 مترطول و 64 سانتي متر عرض، در چهار
قطعه به ابعاد مساوي به هم دوخته شده و 18 سطر نوشته آن 
است. 
انتشار مجموعه كتابهاي 30 جلدي درباره فيزيك 
از سوي موءسسه فرهنگي - پژوهشي فاران، انتشار مجموعه 
كتابهاي 30 جلدي درباره فيزيك دوره دبيرستان آغاز شد. 
به گزارش خبرنگار ما، از اين مجموعه كه توسط علي اكبر
سميعي آذر تاليف مي شود، تاكنون 16 جلد به چاپ رسيده و
بر روي پيشخوان كتابهاي كمك آموزشي قرار گرفته است. 
جلدهاي يكم تا چهارم اين مجموعه به فيزيك 3(سوم 
دبيرستان- رياضي و تجربي)، جلدهاي پنجم تا هشتم به فيزيك 
4(سوم دبيرستان - رياضي)و جلدهاي نهم تا دوازدهم به 
فيزيك 1(پيش دانشگاهي)اختصاص يافته است. همچنين جلدهاي 
سيزدهم تا شانزدهم مخصوص فيزيك 1(پيش دانشگاهي رياضي)و
جلدهاي هفدهم تا بيستم نيز ويژه فيزيك 2(پيش دانشگاهي 
تجربي)است و بقيه جلدها نيز ويژه دروس فيزيك دبيرستاني 
است.]]>
</TEXT>
</DOC>
<DOC>
<DOCID>HAM2-781027-022</DOCID>
<DOCNO>HAM2-781027-022</DOCNO>
<ORIGINALFILE>/1378/781027/eqtes.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[مدير عامل شركت مديريت توسعه صنايع 
پتروشيمي: 90 در صد سرمايه گذاري خارجي در
پتروشيمي باز پرداخت شد]]>
</TITLE>
<TEXT>
<IMAGE>/1378/781027/p4-1.jpg</IMAGE>
<![CDATA[
گروه اقتصادي: از 1368 تا 1375 معادل 7 ميليارد دلار در
صنايع پتروشيمي سرمايه گذاري شده است كه در مجموع 9
ميليون تن به ظرفيت توليد فرآورده هاي پتروشيمي در كشور
افزوده شد. از اين مبلغ سرمايه گذاري 4 ميليارد دلار آن 
با استفاده از روش فاينانس از خارج تامين شده است كه در
حال حاضر تنها 500 هزار دلار از بازپرداخت بدهي هاي 
مربوط به آن باقي مانده است و اين مبلغ نيز در سال آينده 
پرداخت خواهد شد. به اين ترتيب 87/5 درصد از اعتبارات 
خارجي بازپرداخت شد. 
غلامحسين نجابت مدير عامل شركت مديريت توسعه صنايع 
پتروشيمي ديروز در جمع خبرنگاران گفت: سرمايه گذاري هاي 
انجام شده در صنايع پتروشيمي موجب شده است تا ارزش 
توليدات محصولات اين صنايع به 5/1 ميليارد دلار در سال 
برسد كه 500 هزار دلار آن صادر مي شود. 
وي ادامه داد: مرحله دوم سرمايه گذاري در صنايع پتروشيمي 
از 1376 آغاز شده و پيش بيني مي شود كه تا سال 1380
معادل 6/3 ميليارد دلار در اين بخش سرمايه گذاري شود. با
اجراي طرحهاي پيش بيني شده در اين مرحله به ظرفيت توليد
در فرآورده هاي پتروشيمي 5 ميليون تن افزوده خواهد شد. 
ارزش توليدات اين محصولات تا سال 1380 به رقم 8/2
ميليارد دلار مي رسد. براساس برنامه ريزي انجام شده تا
سال 1384 ظرفيت توليد فرآورده هاي پتروشيمي در كشور به 
5/37 ميليون تن مي رسد كه 5/23 ميليون تن آن قابل فروش در
بازار است و بقيه در واحدهاي موجودصنايع پتروشيمي كشور
مصرف مي شود. ارزش توليدات اين فرآورده ها در سال 1384
به رقم 5/7 ميليارد دلار مي رسد. 
نجابت گفت: مقايسه سرمايه گذاري هاي انجام شده از 1337
تا 1357 و از 1368 تا 1375 نشان مي دهد كه جهت 
سرمايه گذاري ها در دوران سازندگي درست تعيين شده است. 
اين روند در سالهاي آتي نيز ادامه خواهد داشت و نشان 
مي دهد كه مديران ارشد كشور در سرمايه گذاري راه درستي 
را انتخاب كرده اند. 
مدير عامل شركت مديريت توسعه صنايع پتروشيمي تاكيد كرد: 
توليدات اين صنعت علاوه بر اينكه درآمد ارزي مناسبي دارد، 
موجب رشد آن بخش از صنعت شده است كه مواد اوليه آنها را
فرآورده هاي پتروشيمي تشكيل مي دهند. رشد اين صنايع موجب
اشتغال زايي چشمگيري در كشور شده است و افزايش سطح 
تكنولوژي در كشور به دليل پيچيده بودن اين صنعت از ديگر
فايده هاي سرمايه گذاري در صنعت پتروشيمي است. 
نجابت گفت: سرمايه گذاري هاي انجام شده در سالهاي گذشته 
موجب توانمندي هاي شگرفي در كشور شده است به طوري كه در
حال حاضر براي اجراي طرحهاي جديد مديريت داخلي كشور
عهده دار تمام كار خواهد شد. پيمانكاران كشورمان در حال 
حاضر توانايي دارند كه همه امور صنايع پتروشيمي را
مديريت كنند. 
وي در پاسخ به اين پرسش كه آيا در دوران سازندگي طرحهايي 
در اين صنعت اجرا شده است كه سرمايه گذاري آن بلااستفاده 
مانده باشد توضيح داد: برخي از طرحها مثل طرح پتروشيمي 
خراسان و پتروشيمي اروميه زماني كه به بهره برداري 
رسيدند به دليل فقدان تقاضاي موءثر در بازار به دليل 
شرايط خاص اقتصاد ملي با دشواري فروش مواجه بودند، اما
اين وضعيت در حال حاضر برطرف شده است.]]>
</TEXT>
</DOC>
<DOC>
<DOCID>HAM2-781027-023</DOCID>
<DOCNO>HAM2-781027-023</DOCNO>
<ORIGINALFILE>/1378/781027/eqtes.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[انتقاد وزير تعاون از مسكوت ماندن طرح 
تاسيس بانك تعاون در مجلس]]>
</TITLE>
<TEXT>
<![CDATA[واحدهاي توليدي كوچك در توسعه اقتصاد و رشد صادرات 
غيرنفتي نقش موءثري دارندو حمايت از اين بخش براي تحقق 
اهداف سومين برنامه توسعه ضروري است. 
به گزارش ايرنا، محمد شريعتمداري وزير بازرگاني در كنگره 
سراسري اتحاديه ها وشركت هاي تعاوني توليدي گفت: در
بسياري از كشورهاي جهان از جمله ژاپن، كره و سنگاپور
دهها موءسسه براي حمايت از موسسات توليدي كوچك تاسيس شده 
است و بخش اعظم صادرات اين كشورها را، توليدات موسسات 
ياد شده تشكيل مي دهد. 
در حال حاضر بيش از 90 درصد صادرات سنگاپور، 87 درصد
صادرات تايوان و65 درصد صادرات كره جنوبي را توليدات 
موسسات كوچك اقتصادي تشكيل مي دهد. 
وزير بازرگاني در تشريح اهميت واحدهاي كوچك توليدي در حل 
مشكل بيكاري گفت: بيش از 63 درصد نيروي كار كشور اكنون 
در اين واحدها فعاليت مي كنند. 
وزير تعاون نيز در كنگره سراسري اتحاديه ها و شركت هاي 
تعاوني توليدي، تاسيس بانك تعاون را براي حمايت از
شركت هاي تعاوني ضروري دانست و از مسكوت ماندن لايحه اين 
طرح در مجلس شوراي اسلامي، انتقاد كرد. 
مرتضي حاجي گفت: دهها طرح به صورت دو فوريت و يك فوريت 
در هفت ماه گذشته به صحن مجلس آورده شده است، اما طرح 
تاسيس بانك تعاون كه مي توانست نقش موءثري در تامين منابع 
مالي بخش تعاون و ايجاد رشد اقتصادي داشته باشد، مسكوت 
ماند. 
حاجي با اشاره به برگزاري انتخابات دور ششم مجلس شوراي 
اسلامي در بهمن سال جاري، از تعاونگران خواست با بررسي 
ديدگاه هاي نامزدهاي انتخاباتي، به آن عده كه از فرهنگ 
تعاون حمايت مي كنند، راي دهند. 
وي گفت: اتحاديه سراسري تعاوني هاي توليدي و خدمات 
توليدكنندگان زمان مناسبي را براي برگزاري اين كنگره 
انتخاب كرده است و تعاونگران در سطح كشور مي توانند در
يك ماه آينده با نامزدهاي انتخاباتي ديدار و
خواسته هاي خود را به آنان منتقل كنند. 
تشكل هاي مذكور در قطعنامه پاياني كنگره سراسري خود
ايجاد تسهيلات ومنابع مالي براي تجهيز تعاوني هاو
موسسه هاي كوچك توليدي، اصلاح قوانين ومقررات مربوط به 
فعاليت اين موسسات در زمينه هاي توليد، بيمه، بازاريابي، 
صادرات وساماندهي هدفمند نظام آموزشي رابه عنوان 
خواسته هاي خود برشمردند. 
كنگره يك روزه سراسري اتحاديه هاي تعاوني توليدي با
همكاري اتحاديه سراسري شركت هاي تعاوني توليدي و خدمات 
توليدكنندگان و مجمع امور صنفي صنوف توليدي و خدمات فني 
تهران روز يكشنبه برگزار شد.]]>
</TEXT>
</DOC>
<DOC>
<DOCID>HAM2-781027-024</DOCID>
<DOCNO>HAM2-781027-024</DOCNO>
<ORIGINALFILE>/1378/781027/eqtes.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[وزير صنايع: توليد پيكان متوقف نمي شود]]>
</TITLE>
<TEXT>
<![CDATA[گروه اقتصادي: تا زماني كه خودرو سواري پيكان در داخل 
متقاضي داشته باشد توليد آن ادامه خواهد داشت. 
غلامرضا شافعي وزير صنايع ديروز در مراسم جشن ركوردشكني 
توليد اتوبوس در شركت ايران خودرو گفت: براي توليد خودرو
پيكان با توجه به اينكه قطعات آن در داخل توليد مي شود
مشكلي نداريم. 
وزير صنايع با اشاره به اينكه توليد اتوبوس در
ايران خودرو تاكنون 4 برابر ميزان توليد آن در سال گذشته 
بوده است اظهار اميدواري كرد كه تا پايان امسال ميزان 
توليد خودرو سواري به 5 برابر توليد آن در سال گذشته 
برسد. وي با اشاره به اينكه دولت براي توليد اتوبوس درون 
شهري يارانه مي پردازد ولي براي اتوبوس هاي بين شهري اين 
اقدام انجام نمي شود گفت: سياست ما اين است كه توليد
اتوبوس بين شهري را در ايران خودرو گسترش خواهيم داد تا
بتوان ناوگان فرسوده را نو كرد.]]>
</TEXT>
</DOC>
<DOC>
<DOCID>HAM2-781027-025</DOCID>
<DOCNO>HAM2-781027-025</DOCNO>
<ORIGINALFILE>/1378/781027/eqtes.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[توسط شوراي اقتصاد قيمت خريد تضميني 
محصولات كشاورزي براي سال زراعي 7978
اعلام شد]]>
</TITLE>
<TEXT>
<![CDATA[گروه اقتصادي: با تصويب شوراي اقتصاد، قيمت خريد تضميني 
15 قلم محصولات زراعي و 11 قلم محصولات باغي از كشاورزان، 
براي سال زراعي 791378 تعيين شد. 
به گزارش خبرنگار همشهري نرخهاي خريد تضميني هر كيلوگرم 
انواع محصولات زراعي و باغي در سال زراعي جديد نسبت به 
سال زراعي گذشته(7877)بين 50 تا 724 ريال بيشتر است. 
بيشترين ميزان افزايش خريد تضميني مربوط به دانه روغني 
سويا است. 
براين اساس، نرخ خريد تضميني هر كيلوگرم گندم حداكثر تا
10درصد افت مفيد و 7درصد افت غيرمفيد با 203 ريال افزايش 
نسبت به سال زراعي گذشته معادل 875 ريال و براي گندم 
مرغوب معادل 965 ريال تعيين شد. 
همچنين قيمت خريد تضميني جو 694 ريال، ذرات دانه اي 775
ريال، چغندر قند با عيار 16 درصد 225 ريال، وش پنبه 2428
ريال، دانه آفتابگردان 1818 ريال، دانه سويا 1586 ريال، 
دانه روغني كلزا 1710 ريال، سيبزميني پاييزه انباري 380
ريال، سيبزميني طرح بهاره 415 ريال، سيبزميني طرح 
استمرار 488 ريال، پياز پاييزه انباري 327 ريال، پياز
طرح استمرار 360 ريال، نخود 1560 ريال، عدس 1905 ريال، 
لوبيا چيتي 1868 ريال، لوبيا قرمز 1723 ريال و لوبيا
سفيد 1868 ريال تعيين شد. گفتني است در قبال تحويل هر تن 
چغندر قند 20 كيلوگرم تفاله به نرخ هر كيلوگرم 20 ريال و
2 كيلوگرم قند به نرخ هر كيلوگرم 500 ريال به عنوان 
جايزه به كشاورزان پرداخت مي شود. 
در اين گزارش قيمت خريد تضميني انواع محصولات باغي را
نيزاعلام شده است. وزير كشاورزي درباره سياستهاي تعيين 
خريد تضميني محصولات كشاورزي در طول سالهاي گذشته اظهار
داشت: به طور معمول با پيشنهاد وزارت كشاورزي در رابطه 
با برقراري قيمت منصفانه خريد محصولات بويژه محصول 
استراتژيكي گندم مقاومت شده است، و همواره اين تمايل 
وجود داشته كه به دليل پاره اي از محدوديتها، بخشي از
هزينه هاي يارانه اي به توليدكنندگان منتقل شود! همچنين 
با سياستهاي يارانه فراگير نان، ضمن افزايش ضايعات توسط
مصرف كنندگان هيچگونه تمايلي براي تغيير و يا جايگزيني 
الگوي غذايي به سوي ساير محصولات از جمله سيبزميني 
فراهم نگردد. 
به گزارش خبرنگار ما، امسال شركتهاي توليدكننده روغن 
نباتي براي افزايش ميزان كشت دانه هاي روغني و تشويق 
كشاورزان و نيز تامين دانه هاي روغني از منابع داخلي هر
كيلوگرم انواع دانه هاي روغني را از كشاورزان بين 100 تا
200 ريال نسبت به نرخ تضميني اعلام شده توسط شوراي 
اقتصاد گرانتر مي خرند.]]>
</TEXT>
</DOC>
<DOC>
<DOCID>HAM2-781027-026</DOCID>
<DOCNO>HAM2-781027-026</DOCNO>
<ORIGINALFILE>/1378/781027/eqtes.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اهداف توسعه اقتصادي با توسعه اجتماعي 
تكميل مي شود]]>
</TITLE>
<TEXT>
<![CDATA[رئيس سازمان برنامه و بودجه ديروز در پيامي به كارگاه 
ملي بررسي نظام اطلاعات مديريت توسعه اجتماعي اعلام كرد: 
براي تكميل اهداف توسعه اقتصادي، توجه به توسعه اجتماعي 
ضروري است. محمدعلي نجفي در اين پيام افزود: توسعه 
اجتماعي به معناي توسعه همه جانبه جامعه به عنوان يك 
مجموعه واحد است، بطوري كه تمام ابعاد اقتصادي، اجتماعي، 
حقوقي وسياسي آن در تعامل با يكديگر باشند. 
در اين پيام، تدوين، تاييد و تكميل شاخص هايي از توسعه 
اجتماعي و ترسيم نظام اطلاعاتي مناسب كه بتواند به 
گردآوري، پردازش و انتشار اطلاعات توسعه اجتماعي در سطح 
كشور و جهان بپردازد، از اهداف كارگاه ملي بررسي 
نظام اطلاعات مديريت توسعه اجتماعي ذكر شده است وي افزود: 
تعريف شاخص هاي يكساني از توسعه اجتماعي و ارزيابي 
وضعيت توسعه اجتماعي منطقه، در واقع پيشنهادي است كه در
سال گذشته هيات جمهوري اسلامي ايران در دومين كنفرانس 
وزيران امور اجتماعي كميسيون اجتماعي اقتصادي آسيا- 
اقيانوس آرام(اسكاپ)در مانيل مطرح كرد و مورد پذيرش 
قرار گرفت. كارگاه ملي بررسي نظام اطلاعات مديريت توسعه 
اجتماعي به منظور بحث وتبادل نظر در خصوص كليات توسعه 
اجتماعي و ضرورت استقرار يك نظام اطلاعاتي مناسب در اين 
زمينه، برگزار مي شود. 
اين كارگاه با شركت نمايندگاني از دستگاه هاي اجرايي 
كشور، اعضاي هيات علمي دانشگاه ها و نمايندگان سازمان 
برنامه و بودجه از تهران و استانها ونيز كارشناسان 
اعزامي اسكاپ به مدت دو روز برگزار مي شود.]]>
</TEXT>
</DOC>
<DOC>
<DOCID>HAM2-781027-027</DOCID>
<DOCNO>HAM2-781027-027</DOCNO>
<ORIGINALFILE>/1378/781027/eqtes.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[سه هزارشركت تجاري در 9 ماهه امسال منحل 
شد]]>
</TITLE>
<TEXT>
<![CDATA[در 9 ماهه امسال، سه هزار و199 شركت تجاري منحل شدند كه 
نسبت به مدت مشابه در سال قبل، پنج درصد بيشتر است. در 9
ماهه امسال 74 شركت تعاوني منحل شدند كه درمقايسه بامدت 
مشابه سال قبل 42 درصد كاهش يافته است. 
سازمان ثبت اسناد و املاك كشورافزود: در نه ماهه امسال 
21 هزار و 586 فقره شركت تجاري و سه هزار و 712 فقره 
شركت تعاوني به ثبت رسيده كه در مقايسه با مدت مشابه سال 
قبل به ترتيب 24 و52 درصد افزايش نشان مي دهد.]]>
</TEXT>
</DOC>
<DOC>
<DOCID>HAM2-781027-028</DOCID>
<DOCNO>HAM2-781027-028</DOCNO>
<ORIGINALFILE>/1378/781027/eqtes.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اگر مجلس تصويب كند پاداش آخر سال 
كاركنان دولت افزايش مي يابد]]>
</TITLE>
<TEXT>
<![CDATA[گروه اقتصادي: براساس اصلاحيه بودجه سال 78 پاداش آخر
سال كاركنان دولت از 300 هزار ريال به 500 هزار ريال 
افزايش مي يابد. 
رئيس سازمان برنامه و بودجه ديروز لايحه اصلاح بودجه سال 
جاري كل كشور را با قيد يك فوريت تقديم مجلس شوراي 
اسلامي كرد كه يك فوريت آن تصويب شد. دكتر محمدعلي نجفي 
معاون رئيس جمهوري و رئيس سازمان برنامه و بودجه در مورد
علت ارائه اين لايحه اعلام كرد، كسري بودجه برخي از
دستگاه ها و وزارتخانه ها براي پرداخت حقوق كاركنان خود
در بهمن ماه علت ارائه اين لايحه است. وي گفت: با تصويب
اين لايحه در مجلس شوراي اسلامي، دولت اجازه مي يابد
كسري اعتباري خود را از محل هاي ديگري تامين كند.]]>
</TEXT>
</DOC>
<DOC>
<DOCID>HAM2-781027-029</DOCID>
<DOCNO>HAM2-781027-029</DOCNO>
<ORIGINALFILE>/1378/781027/eqtes.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[5/98 درصد خانه سازي در برنامه سوم توسط
بخش خصوصي انجام مي شود]]>
</TITLE>
<TEXT>
<![CDATA[در برنامه پنجساله سوم سه ميليون و 100 هزار واحد مسكوني 
در سطح كشور ساخته مي شود كه از اين واحدها 2 ميليون و
600 هزار واحد ظرفيت جديد و بقيه به صورت بهسازي و
جايگزين خانه هاي فرسوده خواهد بود. اين مطلب را وزير
مسكن و شهرسازي اعلام كرد و افزود: در برنامه پنجساله 
سوم، سهم بخش خصوصي در ايجاد واحدهاي مسكوني با نيم درصد
افزايش به 5/98 درصد مي رسد. 
" علي عبدالعلي زاده "عصر روز شنبه در گفتگو با خبرنگاران 
در اروميه اضافه كرد: تاكنون سهم دولت در احداث واحدهاي 
مسكوني كشور دو درصد بود كه اين سهم در برنامه پنجساله 
سوم نيم درصد كاهش خواهد يافت. دولت در برنامه سوم بيشتر
سعي دارد كه بر سياستگذاري و نظارت در بخش مسكن متمركز
شود. 
وي گفت: در برنامه سوم، سياست مشخص زمين به قيمت روز
اجرا مي شود و سهم دولت در احداث خانه هاي استيجاري نيز
به صفر خواهد رسيد. 
وي بار ديگر با تشريح حمايت هاي دولت از انبوه سازان در
شهرها افزود: در روستاها نيز هم اكنون سالانه 150 هزار
واحد مسكوني ساخته مي شود كه از اين تعداد 50 هزار واحد
مستقيما" و يا با استفاده از وام هاي بنياد مسكن انقلاب
اسلامي و بقيه به صورت آزاد از سوي مردم احداث مي شود. وي 
اضافه كرد: در برنامه پنجساله سوم پيش بيني شده كه نظارت 
بر احداث واحدهاي مسكوني در روستاها به 70 درصد برسد. وي 
تاكيد كرد: براساس سياست هاي دگرگون شده در وزارت مسكن و
شهرسازي، سياست حمايت از زمين به سياست حمايت از مسكن 
تغيير يافته و كليه ادارات مسكن و شهرسازي شهرستانها به 
جز مراكز استانها كار خود را تعطيل خواهند كرد.]]>
</TEXT>
</DOC>
<DOC>
<DOCID>HAM2-781027-030</DOCID>
<DOCNO>HAM2-781027-030</DOCNO>
<ORIGINALFILE>/1378/781027/eqtes.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تغييرات عمده قيمت سهام]]>
</TITLE>
<TEXT>
<![CDATA[(يكشنبه 26 دي)
تغييرقيمت 
آخرين قيمت 
تعدادسهام معامله شده 
نام شركت 
160
3420
5147
درين كاشان 
259
5451
1000
كالسيمين 
12
5265
130
شيشه وگاز
31- 
5349
3582
سيمان تهران 
143
5700
5320
سيمان كرمان 
55
3100
7127
سيمان فارس وخوزستان 
10
3710
600
سيمان قائن 
82- 
4068
9233
آذريت 
98
1420
490101
ايتالران 
1
2831
5000
چين چين 
1- 
2919
15000
توليدي مهرام 
154- 
7899
8281
روغن نباتي پارس 
6
4120
8085
مارگارين 
1- 
5999
14042
صنعتي بهشهر
1
6001
5144
روغن نباتي ناب
1- 
2865
8735
قندشيرين خراسان 
96
5100
948
قنداصفهان 
2
12620
3527
پارس مينو
49- 
2051
46859
شهدايران 
149
9350
2500
كارتن ايران 
101
15220
2698
افست 
298
5000
17683
كربن ايران 
29- 
25036
2260
نفت بهران 
22
9760
15217
پتروشيمي فارابي 
50- 
5900
2320
لعابيران 
992- 
6300
2074
داروسازي ابوريحان 
43
5866
3324
كيميدارو
47
9123
689
دارويي رازك 
4139- 
3200
1000
داملران 
10- 
6060
7974
كف 
9- 
4879
7956
پاكسان 
5
8660
1000
الياف 
220- 
4240
6145
ايران تاير
349- 
7001
1000
صنايع لاستيكي سهند
395
8450
3500
نوردقطعات فولادي 
60- 
9190
2330
آلومينيم پارس 
12- 
4682
920
صنعتي آما
81- 
2799
2133
بسته بندي ايران 
64
3165
6776
سرماآفرين 
500
4500
100
ماشين سازي اراك 
215- 
1905
30785
آبسال 
5- 
7184
1000
صنعتي بوتان 
1369
3575
10293
شركت كولرگازي ايران 
100
7200
1300
ايران ترانسفو
70- 
3349
40191
پارس الكتريك 
28- 
3720
95934
ايران خودرو
26- 
2151
4516
گروه بهمن 
399
28874
813
سايپا
10
1611
14677
نيرومحركه 
2
502
4046
حق تقدم نيروي محركه 
1- 
1799
121784
سرمايه گذاري ملي ايران 
77- 
3178
32711
سرمايه گذاري البرز
/ 40. 
92/2008
- 
شاخص كل قيمت سهام 
قيمت طلا و ارز
گروه اقتصادي: ديروز در بازار تهران قيمت فروش سكه بهار
آزادي و طلا به اين شرح بود: 
يك بهار آزادي 62 هزار تومان، نيم بهار آزادي: 37 هزار
تومان ربع بهار آزادي: 20 هزار تومان، يك گرم طلاي 18
عيار: 6 هزار و 120 تومان. 
هر دلار آمريكا در بازار غيررسمي ارز 859 تومان عرضه 
مي شد و واريزنامه هاي صادراتي بدون تغيير قيمت به ازاي 
هر دلار 5139 ريال داد و ستد شد.]]>
</TEXT>
</DOC>
<DOC>
<DOCID>HAM2-781027-031</DOCID>
<DOCNO>HAM2-781027-031</DOCNO>
<ORIGINALFILE>/1378/781027/havad.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[بدل اندازي ترفند جديد سارقان]]>
</TITLE>
<TEXT>
<![CDATA[* دزد بدل انداز پس از سرقت پول نقد شهروندان مقداري 
كاغذ روزنامه رابه شكل پول بسته بندي و در كيف مال 
باخته قرار مي داد
گروه حوادث: دزدي كه با ترفندهاي خاصي اقدام به سرقت پول 
شهروندان مي كرد توسط ماموران نيروي انتظامي دستگير شد. 
با دستگيري اين دزد اداره آگاهي از مردم خواست بيشتر
مواظب باشند و گول اين قبيل شيادان را نخورند. 
به گزارش روابط عمومي عقيدتي - سياسي ناحيه انتظامي 
تهران بزرگ شخصي ساكن شهرستان نهاوند به كلانتري 111
هفت چنار طي شكايتي اعلام كرد چندي پيش در خيابان قزوين 
جهت تعمير وسايل لودر رفته بودم كه دو نفر ناشناس از پشت 
مرا گرفته و مدارك و اموالم را به مبلغ 3 ميليون ريال به 
سرقت بردند. 
اين گزارش حاكي است سارقين براي ردگم كردن يك دستمال 
مشكي رنگ كه بعدا مشخص شد داخل آن روزنامه شبيه اسكناس 
بسته بندي شده داخل وسايل مال باخته انداخته و متواري 
شدند. 
متعاقبا شاكي در كلانتري آلبوم عكس سارقين سابقه دار را
رويت نمود و فردي بنام حسن مورد شناسايي قرار گرفت. 
پرونده به اداره آگاهي ارجاع و تحقيقات در خصوص بررسي 
سوابق مظنون معلوم كرد وي سوابق متعددي در جرم 
بدل اندازي دارد و در روز حادثه روزنامه ها را به شكل 
اسكناس درآورده و داخل وسايل شاكي انداخته است. در
پيگيريهاي بعدي ماموران موفق شدند سارق را در خيابان 
خاوران دستگير نمايند. سارق در بازجويي اعتراف به جرم 
خود نمود، كه در اين خصوص پرونده اي تشكيل و سارق روانه 
زندان شد.]]>
</TEXT>
</DOC>
<DOC>
<DOCID>HAM2-781027-032</DOCID>
<DOCNO>HAM2-781027-032</DOCNO>
<ORIGINALFILE>/1378/781027/havad.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[مي ترسم با همسرم زندگي كنم]]>
</TITLE>
<TEXT>
<![CDATA[مرد مسني با اندامي لاغر و دستي لرزان و چشماني بي فروغ 
وارد اتاق مشاور قضايي شد. با زمزمه اي سلام مي كند و
مي نشيند. 
- براي رسيدگي به شكايت عروسم بايد پيش شما بيايم؟
- اگر در امري راهنمايي مي خواهيد بفرماييد. 
- عروس تقاضاي طلاق كرده و به من گفته است كه امروز به 
دادگاه بيايم. 
- چرا شما به دادگاه بياييد؟
- پسرم در بيمارستان است. 
- خوب عروستان بايد صبر كند تا حال پسرتان خوب شود. 
- آخر حالش خوب نمي شود. 
- چرا؟
- چند روز پيش حالش بد شده دو نفر را مورد ضرب و شتم 
قرار داده كه حالشان روبه وخامت است. 
- عروستان اين موضوع را مي دانست؟
- بله. 
- الان چرا تقاضاي طلاق كرده است؟
- مي گويد مي ترسم با او زندگي كنم. 
- چرا از روز اول به اين موضوع فكر نكرد؟
- نمي دانم شايد مي خواست ايثار كند. 
- فرزندي هم دارند؟
- بله يك پسر شش ساله. 
- بچه را من بايد نگه دارم؟
- پسر مي تواند تا دوسالگي پيش مادرش بماند اما بعد از
آن در صورت تمايل پدرش دادگاه بچه را به پدر مي سپارد. 
اشك در چشمانش حلقه مي زند سرش را پايين مي اندازد و با
بغض مي گويد: 
- دلم براي نوه ام خيلي تنگ شده در حاليكه اتاق را ترك 
مي كرد گفت: گناه اين طفلك معصوم چه بوده است؟!]]>
</TEXT>
</DOC>
<DOC>
<DOCID>HAM2-781027-033</DOCID>
<DOCNO>HAM2-781027-033</DOCNO>
<ORIGINALFILE>/1378/781027/havad.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[راننده فداكار اتومبيل را به جدول 
خيابان كوبيد]]>
</TITLE>
<TEXT>
<IMAGE>/1378/781027/p14-1.jpg</IMAGE>
<![CDATA[
گروه حوادث: راننده فداكار براي رهايي از برخورد با
سرنشينان يك وانت پس از اصابت به جدول كنار خيابان 
واژگون شد. 
به گزارش خبرنگار ما مقارن ظهر ديروز يك وانت پيكان 
به هنگام حركت در بزرگراه كردستان به علت لغزندگي معبر
منحرف شد و به پيكان سواري برخورد كرد. 
شدت برخورد وانت به پيكان سواري به حدي بود كه پيكان 
سواري از مسير اصلي منحرف و به حاشيه بزرگراه رانده شد و
پيش از آنكه در كنار بزرگراه متوقف شود در مسير حركت با
يك وانت پيكان روبه رو شد كه به علت تمام شدن بنزين توقف 
كرده بود و سرنشينان آن - كه اعضاي يك خانواده بودند- 
در كنار اين وانت ايستاده بودند و راننده پيكان سواري 
(كبيري)به رغم آنكه تعادل خود را از دست داده بود اما
براي جلوگيري از برخورد با سرنشينان وانت پيكان، اتومبيل 
را به جدول كنار خيابان كوبيد و واژگون شد. مجتبي جانبخش 
خبرنگار عكاس همشهري اين تصوير را ساعت 12 و 30 دقيقه 
ثبت كرده است.]]>
</TEXT>
</DOC>
<DOC>
<DOCID>HAM2-781027-034</DOCID>
<DOCNO>HAM2-781027-034</DOCNO>
<ORIGINALFILE>/1378/781027/havad.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[تولد سومين نوزاد ناقص الخلقه در فلاورجان]]>
</TITLE>
<TEXT>
<![CDATA[گروه حوادث: دانشگاه علوم پزشكي و خدمات بهداشتي درماني 
استان اصفهان اعلام كرد: براي سومين بار در طول 10 روز
گذشته، نوزادي ناقص الخلقه در شهرستان فلاورجان به دنيا
آمد. نوزاد ياد شده با پيكري نامتقارن، سري بزرگ و بدون 
چشم و دستهاي به هم چسيبده از مادري 15 ساله زاده شده 
بود. 
براساس اين اعلام، اقدامات اوليه احيا بر روي اين نوزاد
موثر واقع نشد و كمي پس از تولد، از دنيا رفت. پيش از اين 
نيز در طول 10 روز گذشته دو نوزاد مشابه و به صورت 
ناقص الخلقه در اين شهرستان متولد شده و فوت نموده بودند. 
متخصصين و پزشكان باردارشدن مادران در سنين پايين و نيز
ازدواج هاي فاميلي را علت اصلي تولد نوزادان ناقص الخلقه 
در اين شهرستان اعلام كرده اند. متخصصان همچنين خواهان 
رعايت سن مناسب براي بار داري، انجام مشاوره پزشكي قبل 
از ازدواجهاي فاميلي و رعايت بهداشت به هنگام بارداري 
شدند.]]>
</TEXT>
</DOC>
<DOC>
<DOCID>HAM2-781027-035</DOCID>
<DOCNO>HAM2-781027-035</DOCNO>
<ORIGINALFILE>/1378/781027/havad.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[پسر پدر را كشت !]]>
</TITLE>
<TEXT>
<![CDATA[گروه حوادث: پسري پدري را با ضربات چاقو در سنقر به قتل 
رساند. 
به گزارش خبرنگار همشهري از كرمانشاه جسد فردي به نام 
" امام قلي "فرهنگبان درون چاه آبي در شهرستان سنقر پيدا
شد. بنابراين گزارش واقعه ده روز قبل اتفاق افتاده بود و
ماموران پس از اطلاع از جنايت در تحقيقات مقدماتي به 
فرزند مقتول ظنين شدند. پس از تحقيقات و بازجويي هاي 
مفصل از فرزند 20 ساله مقتول وي به قتل پدرش به وسيله 
ضربات چاقو اعتراف كرد وي انگيزه اين اقدام جنايتكارانه 
را رواني بودن پدرش ذكر كرد، پس از اعتراف متهم به قتل 
پرونده به مقامات قضايي تحويل داده شد و متهم به زندان 
رفت.]]>
</TEXT>
</DOC>
<DOC>
<DOCID>HAM2-781027-036</DOCID>
<DOCNO>HAM2-781027-036</DOCNO>
<ORIGINALFILE>/1378/781027/havad.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[بر اثر تصادف با تريلرهاي حامل شهدا: 
بسيجي در استقبال از كاروان ميثاق 
با ولايت به شهادت رسيد]]>
</TITLE>
<TEXT>
<![CDATA[همدان- خبرنگار همشهري: يك بسيجي در اشتياق استقبال 
كاروان ميثاق با ولايت در شهر مريانج همدان به فيض شهادت 
نائل آمد. رضا شيري 30 ساله كه براي استقبال و تجديد
ميثاق با شهداي كاروان ميثاق با ولايت در مسير حركت اين 
كاروان حضور يافته بود، به دليل تراكم جمعيت به 
زيرچرخهاي يكي از تريلرهاي حامل شهدا رفت و در دم جان 
سپرد. 
اين بسيجي جمعه بعدازظهر در هنگام خروج از منزل به 
خانواده خود گفته بود، كه من به خانه باز نمي گردم و تا
تهران با كاروان شهدا همراه خواهم شد. 
گفتني است كاروان ميثاق با ولايت حامل 114 شهيد گلگون 
كفن روز جمعه از كرمانشاه وارد استان همدان شد و طبق 
برنامه زمان بندي شده فقط قرار بود كه وارد شهرهاي همدان، 
اسد آباد و ملاير و برخي از روستاهاي مسير حركت شود و
مريانج همدان تنها شهري بود كه كاروان بدون برنامه قبلي 
و با توجه به تقاضاي مكرر اهالي وارد اين شهر شد. 
مريانج يكي از شهرهاي تابعه استان همدان است و همواره به 
عنوان يكي از مناطق مهم در اعزام نيرو و كمك به جبهه ها
نقش داشته است.]]>
</TEXT>
</DOC>
<DOC>
<DOCID>HAM2-781027-037</DOCID>
<DOCNO>HAM2-781027-037</DOCNO>
<ORIGINALFILE>/1378/781027/havad.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[" قصاب" صربستان كشته شد]]>
</TITLE>
<TEXT>
<IMAGE>/1378/781027/p14-2.jpg</IMAGE>
<![CDATA[
* آركان مردي بود كه در مورد جنايتهاي صربها" زياد
مي دانست" به همين دليل بايد كشته مي شد تا روزي لب به 
سخن نگشايد
گروه حوادث: مشهورترين رهبرشبه نظاميان در صربستان با
لقب" آركان "در بلگراد پايتخت يوگسلاوي به ضرب گلوله 
افراد ناشناس از پاي در آمده است. "آركان "كه در هتل 
" اينتركنتينال "اين شهر گلوله به سرش اصابت كرد اندكي 
بعددر بيمارستان درگذشت. دادگاه رسيدگي به جرايم جنگي 
لاهه مي خواست وي را به خاطر جناياتي كه در بوسني و
كرواسي مرتكب شده بود به پاي ميز محاكمه بكشاند. گروه 
شبه نظاميان وي به نام "ببرها" نيز به خاطر جناياتي كه 
در جنگ كوزوو مرتكب شده تحت پيگرد قرار دارند. 
به گزارش تلويزيون بي. بي. سي، يكي از گرانقيمت ترين 
هتلهاي بلگراد صحنه بازجويي و تحقيقات درباره يك جنايت 
شده است اينجا محلي بود كه سرانجام "آركان "كشته شد. 
مشهورترين رهبر شبه نظاميان صربستان با اصابت گلوله اي 
به سرش از پا درآمد. اين حادثه خيلي به دقت برنامه ريزي 
شده بود، به طوري كه گروه محافظان "آركان "غافلگير شدند. 
اما" آركان "كسي بود كه دشمنان بسيار داشت. زيرا وي متهم 
بود صدها مسلمان بوسنيايي را در طول جنگ بوسني با گروه 
وحشت خود به نام "ببرها" از ميان برداشته است. وي در ضمن 
يك قاچاقچي سابقه دار و معامله گري بزرگ در بازار سياه 
صربستان بود. كشته شدن وي آخرين حادثه از يك رشته كشتار
قاچاقچيان و تبهكاران بزرگ زيرزميني است. يك كارشناس 
مي گويد: اين حادثه چند پيام مشخص دارد1- ادامه مبارزه 
در زمينه مهار فعاليتهاي غير مشروع اقتصادي 2- برخي از
اين افراد كشته شده "زياد مي دانستند". براي مثال "آركان "
درباره رهبري سياسي زياد مي دانست و او را به خاطر
جناياتي كه در بوسني، كرواسي و اخيرا" در كوزوو مرتكب شد
مي خواستند در ديوان داوري لاهه محاكمه كنند. "آركان "را
بايد مي كشتند، زيرا قاتلان وي بيم داشتند كه وي روزي لب
به سخن خواهد گشود. "]]>
</TEXT>
</DOC>
<DOC>
<DOCID>HAM2-781027-038</DOCID>
<DOCNO>HAM2-781027-038</DOCNO>
<ORIGINALFILE>/1378/781027/kharj.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[با اجراي شديدترين حمله سال جديد ميلادي 
ارتش روسيه با همه قدرت در چچن به پيش 
مي رود]]>
</TITLE>
<TEXT>
<IMAGE>/1378/781027/p15-1.jpg</IMAGE>
<![CDATA[
به گزارش روز يكشنبه شبكه تلويزيوني بي بي سي ولاديمير
پوتين طي مصاحبه اي با يكي از شبكه هاي تلويزيوني روسيه 
اعتراف كرد كه فرماندهان عاليرتبه ارتش روسيه درحملات 
خود به چچن اخيرا مرتكب اشتباهاتي شده وحملات اخير بيش 
از حدشديد بوده است. 
ولاديمير پوتين كفيل رياست جمهوري روسيه گفت: عليرغم 
اشتباهات غيرمنتظره اي كه اخيرا ازسوي فرماندهان عالي 
رتبه ارتش روسيه صورت گرفته وباعث كشته شدن تعدادي از
غيرنظاميان چچن شده، جنگ بين روسيه و شبه نظاميان 
چچن همچنان طبق گذشته و صرفا" با هدف نابودسازي شبه 
نظاميان ادامه دارد. 
وي با تاكيد براينكه هيچ يك از حملات روسيه مستقيما" به 
قصد كشتار افرادبي دفاع صورت نگرفته است از غيرنظاميان 
چچن به عنوان بخشي از ساكنين روسيه نام برد وگفت غير
نظاميان نبايد قرباني اهداف نظامي شوند. 
دراين ميان براساس گزارش هاي خبري طي 24 ساعت گذشته 
ارتش روسيه حملات شديدي را عليه مواضع چچن صورت داد كه 
به گفته بي بي سي از شديدترين حملات اين كشور عليه چچن 
طي 4 ماهه گذشته بوده است. 
به گفته شبكه خبري بي بي سي دراين حمله جنگنده هاي 
روسيه با پرتاب بيش از يكصد بمب، گروزني و روستاهاي 
مناطق كوهستاني اطراف را مورد هدف قرار دادند. 
اين شبكه تلويزيوني همچنين گفت: مقامات روسيه تاكنون 
چندين بار زماني را كه براي خاتمه جنگ تعيين كرده بودند
به تعويق انداخته اند و جنگ لحظه به لحظه شديدتر مي شود. 
به گزارش خبرگزاريها درگيري هاي شديد در گروزني، مركز
جمهوري چچن و حوالي اين شهر همچنان ادامه دارد. 
به گزارش خبرگزاري آلمان از مسكو، خبرگزاري اينترفاكس 
به نقل ازستادفرماندهي نيروهاي روسيه در موزداك(قفقاز)
گزارش داد: نبرد سنگين در حوالي ودنو، يكي از پايگاه هاي 
دفاعي جنگجويان چچن در كوههاي جنوبي اين منطقه نيز در
جريان است. 
شبكه تلويزيوني او آر تي، روسيه نيز به نقل از ولاديمير
پوتين، كفيل رياست جمهوري روسيه، گزارش داد: وي از حمله 
بي امان نيروهاي روسيه درجمهوري چچن راضي است و اين 
نيروها طي مراحل مختلف به حملات خود ادامه خواهند داد. 
پوتين گفت: ما در مرحله اول گروزني را تصرف خواهيم كرد
و سپس عمليات خود را در كوهستان هاي اين منطقه به اتمام 
خواهيم رساند. 
وي گفت: نيروهاي روسي با شدت ولي با شفقت عمل خواهند
كرد. 
از سوي ديگر" ولادي سايدايف "در مصاحبه با خبرگزاري 
اينترفاكس گفت كه حملات روزشنبه يكي از سنگين ترين حملات 
هوايي در سال جديد بوده است. 
به گفته يكي از فرماندهان نظامي از بامداد روز شنبه 
خودروهاي زرهي و نيروهاي رزمي نيز" دوبايورت "را مورد
حمله قرار دادند و به طرف "اولوس كرت "و" ماخكتي "و
" خاتوني "به حركت در آمدند.]]>
</TEXT>
</DOC>
<DOC>
<DOCID>HAM2-781027-039</DOCID>
<DOCNO>HAM2-781027-039</DOCNO>
<ORIGINALFILE>/1378/781027/kharj.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[انگليس شانس طرفداران پينوشه را در
انتخابات شيلي افزايش داد]]>
</TITLE>
<TEXT>
<![CDATA[بيش از 8 ميليون تن از مردم كشور شيلي روز يكشنبه براي 
انتخات رئيس جمهوري آينده اين كشور به پاي صندوق هاي اخذ
راي رفتند. 
شلييايي ها در مرحله دوم انتخابات رياست جمهوري از ميان 
" ريكاردولاگوس "و" خواكين لوين "يكي را به مدت شش سال 
براي اين پست انتخاب خواهندكرد. 
به گزارش منابع خبري اسپانيا، اين انتخابات بزرگترين 
چالش انتخاباتي ميان رقباي پست رياست جمهوري پس از
بازگشت دمكراسي به شيلي در سال 1990به حساب مي آيد. در
نخستين مرحله از انتخابات رياست جمهوري در شيلي كه روز
دوازدهم دسامبر سال گذشته ميلادي برگزار شد" ريكاردو
لاگوس" از مخالفان ژنرال آگوستو پينوشه ديكتاتور سابق 
اين كشور و وزير سابق عمران شيلي حدود 48درصد آرا را
بدست آورد و" خواكين لاوين "طرفدار جناح پينوشه موفق به 
كسب52/47 درصد آرا شده بود كه به دليل آراي نزديك طرفين 
اين انتخابات به مرحله دوم كشيده شد. 
تحليلگران و محافل سياسي در شيلي معتقدند تصميم دولت 
انگليس به عدم استرداد ژنرال آگوستو پينوشه به اسپانيا
شانس خواكين لاوين نامزد جناح دست راستي طرفدار پينوشه 
را در اين انتخابات افزايش داده است. 
روزنامه ال پائيس چاپ مادريد نوشت: متحدين سياسي و سنتي 
ژنرال پينوشه در پوشش يك چهره جديد ميانه رو و اصلاح طلب
درصددند تا بار ديگر قدرت رادر شيلي بدست بگيرند.]]>
</TEXT>
</DOC>
<DOC>
<DOCID>HAM2-781027-040</DOCID>
<DOCNO>HAM2-781027-040</DOCNO>
<ORIGINALFILE>/1378/781027/kharj.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[يك مقام دولتي هند: پاكستان مادر تروريسم 
است و طالبان فرزندآن]]>
</TITLE>
<TEXT>
<![CDATA[سروزير ايالت جامو و كشمير هند پاكستان را" مادر تروريسم "
و طالبان را" فرزند خلف رژيم ترور پاكستان "توصيف كرد. 
به نوشته روز يكشنبه مطبوعات دهلي نو، فاروق عبدالله 
روز جمعه طي سخناني هم چنين از دولت مركزي هند بخاطر
مبادله سه زنداني با گروگانهاي هواپيماي ربوده شده هندي 
انتقاد كرد و گفت: دهلي نو با خودداري از انجام اين 
معامله بايد ثابت مي كرد كه تحت هر شرايطي با تروريسم 
مخالف است. 
وي افزود: با ادامه حمايت اسلام آباد از تروريسم، 
افزايش درگيري و خشونت در دره كشمير در آينده قابل 
پيش بيني است. 
گزارش ديگري به نقل از روزنامه استيتسمن چاپ دهلي نو
حاكيست، با وخيم شدن اوضاع كشمير، نخست وزير هند نشستي 
را روز دوشنبه در اين زمينه در دهلي نو برگزار خواهد كرد. 
در اين نشست "ال كي ادواني "وزير كشور، دكترفاروق 
عبدالله سر وزير و" جي سي ساكسنا" فرماندار ايالت جامو و
كشمير شركت خواهند كرد. 
به نوشته اين روزنامه، تغيير تاكتيك جنگي مبارزان 
كشميري و حمله آنها به اردوگاههاي نيروهاي امنيتي يكي از
موضوعات مهم مورد بحث در اين نشست مي باشد. 
مقام هاي هندي اعتراف مي كنند كه طي يكماه گذشته، 
تاكتيك جديد مبارزان يعني حمله به پايگاههاي نظامي، 
نيروهاي امنيتي را مستاصل كرده است.]]>
</TEXT>
</DOC>
<DOC>
<DOCID>HAM2-781027-041</DOCID>
<DOCNO>HAM2-781027-041</DOCNO>
<ORIGINALFILE>/1378/781027/kharj.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[اسرائيل عقبنشيني از كرانه باختري رود
اردن را به تعويق انداخت]]>
</TITLE>
<TEXT>
<![CDATA[اسرائيل تصميم گرفت، عقبنشيني از كرانه باختري رود اردن 
را كه بر اساس قرارداد" شرم الشيخ "براي روز پنجشنبه 
تعيين شده بود، به تعويق بياندازد. 
خبرگزاري فرانسه از بيت المقدس به نقل از سخنگوي دفتر
نخست وزير اسرائيل اعلام كرد: اسراييل تصميم گرفته است 
عقبنشيني برنامه ريزي شده براي اين هفته در كرانه 
باختري را به تعويق بياندازد. 
وي روز شنبه گفت: "ايهود باراك "نخست وزير مي خواهد قبل 
از تصميم گيري درباره عقبنشيني از هر منطقه اي در
كرانه باختري اظهارات "ياسر عرفات "را در ملاقاتش با
" بيل كلينتون "رئيس جمهوري آمريكا در واشنگتن بشنود. 
وي افزود: براساس شرايط قراردادهاي موقت بين اسرائيل و
فلسطين، اسرائيل حق به تعويق انداختن عقب نشيني ارتش خود
به مدت سه هفته را دارد. 
از سوي ديگر روزنامه سوري تشرين، نيز گزارش داد: سوريه 
بدون لبنان هيچگونه توافقنامه صلحي را با اسراييل امضا
نخواهد كرد. 
تشرين در سرمقاله روز يكشنبه خود افزود: در صورتي كه 
اسرائيل خواستاربرقراري صلح باشد بايد همزمان از جولان و
جنوب لبنان به طور كامل خارج شده و براي مساله پناهندگان 
فلسطيني راه حلي عادلانه پيدا كند. 
اين روزنامه با اشاره به سخنان اخير ديويد لوي وزير
امور خارجه اسرائيل كه دور دوم مذاكرات ميان دمشق و تل 
آويو را مشكل توصيف كرده نوشت، در صورتي كه حكومت باراك 
اصول صلح را نپذيرد، سومين دور مذاكرات سخت تر خواهد بود. 
دور سوم مذاكرات ميان سوريه و اسرائيل قرار است 29 دي 
ماه در آمريكا برگزار شود.]]>
</TEXT>
</DOC>
<DOC>
<DOCID>HAM2-781027-042</DOCID>
<DOCNO>HAM2-781027-042</DOCNO>
<ORIGINALFILE>/1378/781027/maqal.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[روشنفكران و ايدئولوژي]]>
</TITLE>
<TEXT>
<IMAGE>/1378/781027/p6-1.jpg</IMAGE>
<![CDATA[
نسبت تفكر علمي - فلسفي با زبان روشنفكري در ايران 
(بخش پاياني)
نزديك به صد سال پيش، در مقدمه اي بر يك كتاب به ظاهر
ادبي، تحت عنوان "مكالمه سياح ايراني با شخص هندي "كه 
احتمال زياد مي رود به قلم موءيداسلام مدير نشريه 
حبل المتين باشد، نويسنده از راه قياس اشاره مختصر اما
بسيار جالبي به پديده ترجمه مي كند. وي كار ترجمه ما را
با شيوه ترجمه اروپاييان مقايسه كرده و مي گويد هنگامي 
كه اروپاييان متني را از ما ترجمه مي كنند، نظر خيلي 
مشخصي دارند، در واقع هدف آنها اخذ اطلاعات مشخص 
جغرافيايي، سياسي، فرهنگي و... است، يعني پروژه ترجمه و
هدف آن كه عبارت از كسب اطلاعات باشد به روشني تعريف شده 
است، ولي وقتي ما مي خواهيم متني را مثلا" از يكي از
زبان هاي اروپايي ترجمه بكنيم، مايل هستيم كه در عين حال 
يك درس تهذيب اخلاقي هم بگيريم، بنابر اين كار ما صرفا" 
راجع به آن موضوع نيست بلكه يك نيت و انگيزه اي وراي 
موضوع مشخص متن در مدنظر ماست و آن اين است كه يك پيام 
يا آگاهي را به عنوان هديه يا سوغات يا به عنوان فرضا" 
آتشي كه پرومته در ميان جاهلين مي برد، ما هم به همين 
ترتيب احساس وظيفه مشعل داري يا وظيفه روشن سازي داريم، 
و اين را يك نياز و مسئوليت اخلاقي مي دانيم. هنگامي كه 
شما در بطن اين مساله مي رويد درمي يابيد كه اين شاهدي 
است بر آن رابطه نامتعادل روانشناسانه كه اشاره كردم، و
در ضمن نحوه و سبك و ساخت به تجربه درآوردن سنن غرب و
شرق را هم نشان مي دهد. در عين حال بايد اذعان داشت كه 
دسترسي ما به سنن خودمان و آگاهي ما به سنن و فرهنگ غربي 
حالاتي مشخص، ثابت و استاندارد و از پيش تعيين شده و
تعريف شده نيستند، بلكه در هر آن و لحظه زمان تاريخي اين 
قضيه انديشيده و تجربه مي شود و چيزي كه ما اصطلاحا" به 
سنت تعبير مي كنيم و در واقع تلقي ما از سنت، در زمان 
حال صورت مي گيرد. سنت موجوديتي نيست كه از قبل به ارث 
رسيده و حالي ثابت داشته باشد. به همين ترتيب هم نظر ما
نسبت به غرب در متن تجربيات مستمر و ممتد تاريخي، تقوم 
مي يابد و بر ساخته مي شود. من مي خواهم به اين نتيجه 
برسم كه ما در واقع با يك واقعيت متكثر مواجه هستيم يعني 
اينكه واقعيت، واقعيت واحد نيست. به اين ترتيب كه فرضا" 
ما با يك فرد سنتي تمام وقت مواجه نيستيم، و به همين 
اعتبار آدم متجدد تمام وقت هم نداريم. سناريو پيچيده تر
از اين است. غالب افرادي كه ما از روي عادت سنتي يا
متجدد تلقي مي كنيم، تحت لواي اين تصور بيشتر به صورت 
نيمه وقت عمل مي كنند تا دربست و تمام وقت. حتي در
استنباط يا تصويري كه اينان از خودشان دارند نيز به صورت 
تمام وقت عمل نمي كنند. توضيح آنكه مثلا" در يك لحظه 
تصوري كه ما از خودمان داريم، به راحتي ميان تصوير و
تصوري كه از سنت و تصوير و تصوري كه از تجدد داريم، 
خواهان ايجاد همزيستي بوده و همين همزيستي را در استنباط
خودمان از هويت آن لحظه به خوبي جا مي دهيم و زندگي 
مي كنيم. بنابر اين، اين تعبير صرفا" كاربردي و
فونكسيوناليستي، از هويت كه يك عده بالفطره سنتي و عده 
ديگر دربست متجدد هستند و يا حتي زماني سنتي بوده اند و
اكنون متجدد شده و رنگ عوض كرده اند و از اين قبيل... به 
مقدار زيادي مي تواند ما را به بيراهه بكشد و دچار
سوءتفاهم گرداند. من فكر مي كنم برداشتهايي از اين سنخ، 
تحليلهايي مبتني بر پيش داوري بوده و علوم انساني را از
مسير علمي خودش جدا كرده و به مشكل مي اندازد. 
اين مساله نبايد اينگونه تلقي گردد كه اينها مصداق 
زباني و صوري پيدا نكرده اند، بلكه درست برعكس مصاديق 
صوري و زباني بسياري داشته ايم و جان كلام هم دقيقا" در
همين جاست. 
* همشهري: نكته مهم ديگري كه در سخنان شما شايان تامل و
ژرف نگري است، پرسمان كيستي و چيستي فرهنگي و ملي و
بحران آنها است. به نظر مي رسد بحث پيرامون اين دو مساله 
(هويت و ماهيت فرهنگي)تاكنون در گفتمان روشنفكري ايران 
دچار كژانديشي و بيراهه گرديده و بر بنيان گرايشهاي 
آريايي گرايي و نقطه مقابل آن ضد ايراني و يا نفي هر دو
استوار بوده، به بياني ديگر به نظر من ميان دو مفهوم 
كيستي(هويت)و چيستي(ماهيت)فرهنگي و ملي خلطي رخ داده 
است طرح شما از مفهوم كيستي و چيستي فرهنگي بر چه 
مبنايي استوار است؟
دكتر قيصري: موضوع هويت معمولا" معطوف به برداشتهاي 
بعضا" واقعي و بعضا" خيالي ما از گذشته(ماهيت)است. 
مثلا" اينكه افراد غالبا" حال فعلي خويش را در پرتو آن 
چيزي كه مي پندارند در سابق بودند، متصور نموده و آن را
هويت مي نامند اين گرايش بخصوص در مورد چيزي كه از آن 
به هويت قومي يا ملي تعبير مي كنيم، صادق است. قضيه در
واقع اين است كه هويت چيز ثابتي نيست كه از گذشته به ما
رسيده باشد و ما ناچار باشيم تا آن را دست نخورده تحويل 
آيندگان بدهيم هويت روندي سيال و پوياست كه در طي تجارب
يك شخص يا يك ملت شكل مي يابد و قوام پيدا مي كند. آن هم 
از راه گفت وگو و ارتباط سالم و نه از راه عايق بندي و
انزوا. اين وسواس بومي بودن و بومي ماندن و تقابل جهان 
خارج، بيشتر يك عارضه رواني است تا يك مطلوب فرهنگي و
تاريخي، چه در جهان معاصر ديگر آن ترتيب انفصال، جداسازي 
و جداماني نه ميسر است و نه مطلوب. در همين راستا مساله 
استنباط ما از غرب، به عنوان يك كليت نظري وتاريخي از يك 
طرف و اجزاي تمدن غرب از تصور يك فرد گرفته تا مقام كالا
و تكنيك از طرف ديگر، بر همين نگرش نادرست تكيه زده است، 
به طوري كه گاه حساب اين دو رويه تمدن غرب(يعني كليت 
نظري و اجزاي محقق و عينيت يافته آن)را با هم مخلوط
مي كنيم. مساله اين است كه آن تصويري كه از خودمان داريم، 
بر غرب تطبيق مي كنيم. پس به واقع تصويري كه از غرب
ارائه مي دهيم، تا ميزان زيادي بازتاب و فرافكني تصوير
هويتي خودمان است. 
* همشهري: به نظر شما طرح گفت وگوي فرهنگها يا تمدنها تا
چه اندازه مي تواند در خودشناسي و دگرشناسي ما موءثر افتد؟
دكتر قيصري: ابتكار ايران را در زمينه طرح موضوع 
گفت وگوي تمدنها، بايد به فال نيك گرفت اما در عين حال 
از نظر تعابير مطروحه در اين جريان، شايد منظور گفت وگو
ميان سنن فرهنگي باشد تا تمدن به معناي اخص كلمه چرا كه 
تمدن جهان فعلي بر بنيان يك تمدن صنعتي و بين المللي است 
كه از نظر اصولي حال و آينده را تا حدودي تعيين كرده است. 
اما در گفت وگوي فرهنگها، آنچه كه مهم است حس احترام 
متقابل، مداراي فرهنگي و تساهل و تعاطي افكار است. 
* همشهري: در بحث از گفتمانهاي روشنفكري ايران، 
خواه ناخواه به اهميت روشنفكران در گسترش و ژرفابخشي به 
تحولات اجتماعي و سياسي و فرهنگي واقف هستيم. به نظر شما
روشنفكران ايراني در پيوند با چه طبقات اجتماعي باليده و
به طور كلي چه خاستگاههاي تاريخي و جامعه شناختي 
داشته اند؟
دكتر قيصري: از نظر جامعه شناسي معرفت، فكر نمي كنم كه 
ارائه يك تحليل طبقاتي صرف از روشنفكران، كار چندان 
مطلوبي باشد، زيرا كه در تكوين جهان بيني(يا به تعبير
ديگر، جهان نمايي)روشنفكران و تقوم مسائلي كه مطرح 
مي سازند، بسياري عوامل فراطبقاتي وجود دارد كه بسي 
پيچيده تر است از تاثيرات آني و بلاواسطه خاستگاه 
طبقاتي شان، حال آن خاستگاه طبقاتي هرچه مي خواهد باشد. 
بنابراين هيچ يك از افراد اجتماع را در پس آينه هيچ 
طبقه اي طوطي صفت ننشانده اند تا متغيرهاي آنان(از آنچه 
مي گويند و مي كنند و مي انديشند)صرفا" بازتابي باشد از
يك سري ثوابت طبقاتي. با اين وجود در تكوين ذهنيت و زبان 
روشنفكران در اين يكصد و پنجاه سال گذشته عوامل مهمي 
دخالت داشته اند كه به تدريج نيز تغييراتي در آنها پيدا
شده و عوامل نويني پيش آمده است. مثلا" در سده گذشته 
مسئله باسواد بودن فرد و دسترسي او به مكتوبات علمي، 
سياسي، جغرافيايي و ادبي جديد مشوقي بود در روشنفكر
ساختن فرد و آن طور كه در جاي ديگري هم اشاره كرده ام، 
درباره روشنفكران جديد به عنوان يك سنخ يا گروه اجتماعي 
جديد، چيزي كه مشخصا" مي تواند عامل تعيين كننده باشد، 
نگرش آنهاست نسبت به روح عيني جهان نو، يعني به پديده يا
مقوله تغيير به عنوان يك مقوله اجتنابناپذير و در
عين حال مطلوب. ترجمان سياسي و اجتماعي پديده(يا
پيش فرض)تغيير به اين ترتيب است كه پشتيبان بسط عنصر
آزادي در جامعه مدني باشد و مشاركت اكثريت محروم جامعه 
را در ثروت و امكانات اجتماعي و حقوق مدني افزايش دهد. 
پيش فرض ديگر آن است كه طبقات محروم به علت محروميت و
رنج تاريخي شان از يك ارزش و پايگاه اخلاقي معتبرتري 
برخوردارند در قياس با طبقات مصرف كننده و مرفه. يعني 
يك چنين داوري ارزشي هم در پرسپكتيو ياجهان بيني روشنفكر
جديد كه به لزوم پديده تغيير پاي بندي فكري و معتقد به 
اجتنابناپذيري و لزوم آن است، وجوددارد. درواقع اين 
نوعي پوپوليسم اخلاقي است. اين مبناي ارزشگذاري سياسي و
فرهنگي روشنفكران بوده است ولي اينكه صرفا" پايگاه 
طبقاتي و اجتماعي آنها چه باشد، درواقع فرع بر نگرش كلي 
سياسي و جهان بيني آنهاست. 
* اين تعبير از روشنفكر كه شما بيان كرديد، رهاورد
انديشه و جهان مدرن بوده و گفتمانهاي روشنفكري در پيوند
با مسئله قدرت و نهادهاي سياسي باليده، از اين جهت 
جريانات روشنفكري خصلتي ايدئولوژيك مي يابند. 
يك وقت است كه ما اصطلاح روشنفكر را به عنوان يك تعبير
عام به كار مي بريم و گاهي به صورت يك تعبير خاص. در
تعبير عام همه افراد مسلما" داراي تفكر هستند و هيچ كس 
هم عالما" و عامدا" خود را تاريك فكر نمي داند بلكه 
روشن فكر مي داند، ولي معناي خاص آن، همان گونه كه اشاره 
كردم و شما هم يادآور شديد، درواقع پديده اي است كه 
به صورت متعارف از جمله پديده ها و توابع جهان جديد
دانسته شده و قشر روشنفكر هم درواقع مولود روند تغيير
اجتماعي و سياسي و آزاديهاي برخاسته از آن است، ولي بايد
متوجه بود كه در اين معناي خاص - حالا چه درست يا غلط- 
وقتي كه با جريانات و شكل بندي هاي روشنفكري روبه رو
هستيم، نبايد آنها را دربست به حساب تاريخ انديشه گذارد، 
بلكه يك خصيصه عمومي جريانات روشنفكري چه در ايران و چه 
در ساير كشورها، در يكصدوپنجاه سال گذشته جنبه 
ايدئولوژيك و سياسي آنها بوده نه صرفا" تفكر محض و
تجريدي و فلسفه نظري، براي همين است كه اتفاقا" موقعي كه 
بنده مي خواستم اين شكل بندي فكري را بررسي كنم، با اين 
مسئله روش شناسانه روبه رو بودم كه تا چه اندازه مي توان 
تاريخ روشنفكران را در بست پاي حساب تاريخ فكر گذارد و
اين دو الزاما" منطبق بر هم نبوده اند. 
* همشهري: بويژه در شرق و كشورهاي پيراموني؟
دكتر قيصري: نه، در غرب هم تا حدودي اين طور بوده ; 
خيلي ها بوده اند كه چندان در مسائل فلسفي باريك 
نشده اند اما به عنوان روشنفكر هميشه در صحنه مورد توجه 
بوده اند و كساني كه خيلي در باب مسائل فلسفي و معقولات 
رفته اند، گاهي تحت الشعاع جريانات ايدئولوژيك قرار
گرفته اند و روشنفكر تلقي نشده اند. پس اين دو قضيه را
نبايد با هم يكي پنداشت، تاريخ روشنفكري الزاما" تاريخ 
فكر نيست گرچه روشنفكران داراي تفكر بوده اند ولي چيزي 
كه در اين راستا بسيار مهم است، خصلت ايدئولوژيك آنهاست 
و يكي از مسائل مهم روشنفكري هم مسئله تقابل با قدرت 
بوده است. 
* همشهري: از اين رو بايد پرسيد كه گفتمانهاي روشنفكري 
ايران- از آغاز تا كنون - در پيوند با پرسمان قدرت و
نهادهاي سياسي - اجتماعي و اقتدارجويانه، چه اشكال و
گونه هايي در راستاي تحول خود پيموده اند؟
دكتر قيصري: اين پرسش بسيار مهمي است. ما در طي تاريخ 
تقريبا" يكصد و پنجاه ساله زبان روشنفكري مان با چندين 
سبك زباني و نحوه ابراز آن كه شما تحت عنوان گفتمان مطرح 
ساختيد، روبه رو بوده ايم. به طورخلاصه، اهم اين سبكها
يا يكي از نخستين گفتمانهاي آن، گفتمان روشنفكري اصلاحات 
بود كه تا حدي به زبان اصلاحگران دولتي عثماني در زمان 
تنظيمات شباهت داشت، البته با پيچيدگي كمتر و با تكيه بر
بنيه اقتصادي ضعيف تر در مقايسه با كشور عثماني. نمونه 
مهم آن را مي توان در عباس ميرزا، اميركبير و سپهسالار
ديد. تبلور انديشه عدالتخواهي از اواخر دوره ناصري به 
بعد يك نمونه ديگر از گفتمان روشنفكري است كه عمدتا" به 
نفي مطلقيت سياسي برمي گردد و سرانجام به انديشه مشروطه 
خواهي و تدوين قانون اساسي ايران و متمم آن مي انجامد. 
جلوه بارز اين گفتمان را مي توان در انقلاب حقوقي بسيار
مهمي كه در عصر مشروطه پديد آمد ديد، يعني همان تحول 
رعيت به شهروند و مسئله تدوين حقوق فردي در طرح قانون 
اساسي. به نظر مي رسد زبان حقوقي كه از زمان مشروطه به 
بعد در ايران تقوم پيدا كرد، يك تركيب بسيار محكم - در
معناي مثبت آن - بوده، از تفكر و زبان حقوق سنتي از يك 
طرف و استقبال از سنن حقوقي جديد كه در تدوين اصول جامعه 
مدني در غرب پيدا شدند و ما پس از گذشت نزديك به يكصد
سال هنوز در تلاش تحقق آن اصول هستيم. البته بتدريج كه 
به زمان معاصر مي رسيم، گفتمان ناسيوناليسم دولتي، از
جريانات عمده روشنفكري است كه در دوران رضاشاه نمودار شد. 
اما پس از چندي كه اينها با ظهور مجدد استبداد روبه رو
شدند به اين نتيجه رسيدندكه چون قادر به مقابله با حكومت 
رضاشاه نيستند بايد در جهت تقويت نهادهاي دولت و چيزي كه 
در جهت تقوم و تشكل نهادهاي دولت(اعم از اداري و فرهنگي)
باشد، به پيش بروند. پس از شهريور 1320، دو گفتمان 
برجسته در صحنه تحولات روشنفكري ما ظاهر شد، يكي گفتمان 
نهضت ملي كه تحت شعار ملي شدن صنعت نفت ابراز مي شدو طيف 
ايدئولوژيك جبهه ملي نمايانگر آن بود و ديگر ايدئولوژي 
سوسياليسم دولتي بود و حزب توده نماينده آن به شمار
مي رفت و تاثير زيادي بر گفتمان چپ نهاد. 
پس به طور خلاصه مي توان گفت تاجايي كه به مسئله تغيير
اجتماعي و اصلاحات سياسي مربوط مي شد، گفتمان روشنفكري 
ايران تبديل به وجه غالب گفتمان سياسي، ادبي و اجتماعي 
گشت. به طوري كه در عمل خيلي ها به آن گفتمان متوسل 
مي شدند، در حالي كه از نظر سنخيت اجتماعي روشنفكر به 
حساب نمي آمدند.]]>
</TEXT>
</DOC>
<DOC>
<DOCID>HAM2-781027-043</DOCID>
<DOCNO>HAM2-781027-043</DOCNO>
<ORIGINALFILE>/1378/781027/maref.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">اجتماعی.معارف</CAT>
<CAT xml:lang="en">Social.Religion</CAT>
<TITLE>
<![CDATA[مفهوم شك در قرآن]]>
</TITLE>
<TEXT>
<IMAGE>/1378/781027/p9-2.jpg</IMAGE>
<![CDATA[
نوشته: دكتر بهاءالدين خرمشاهي 
جستارگشايي: بررسي موضوعي در مفاهيم و مسائل قرآن مجيد، 
يكي از زمينه هايي است كه در قرآن پژوهي معاصر، بيش از
شيوه هاي سنتي مورد توجه قرار گرفته است. با اين شيوه، 
امكان طبقه بندي و تبيين نظرگاه آيات الهي درباره بسياري 
از موضوعات و مفاهيم قرآن مجيد ميسر و حتي درك آن سهل تر
و دقيق تر خواهد بود. در همين راستا آثار متنوعي تحت 
عناوين" تفسير موضوعي قرآن "،" واژه نامه هاي توصيفي "و
" دانشنامه قرآني "كه آخرين اثر در اين عرصه است از اهميت 
ويژه اي برخوردار است. مقاله زير به خامه استاد خرمشاهي 
قرآن پژوه معاصر، درباره يكي از موضوعات كمتر شناخته شده 
در قرآن كريم، نگاشته شده و نگره اي كلي اما معتدل و
دقيق از مفهوم شك را در كلام خداوند ارائه كرده است. 
گروه معارف 
شك عبارت است از نوسان ذهن و بيقراري اش در دو امر، يا
دو حالت از يك امر. به عبارت ديگر شك عبارت است از تعليق 
حكم يا توقف بين امرين(تعريفات جرجاني، ذيل "شك "). شك 
همواره شيطاني نيست و غالبا" همجوار ايمان است و در سلوك 
عرفاني يا ديني، سالك يا موءمن با رسوخ در علم و ايمان 
همواره از شكش كاسته مي شود و به ايمانش افزوده مي شود و
قرآن كريم هم ناطق به اين معناست كه كفر و ايمان كاهش و
افزايش مي پذيرد كه در همين مقاله به آن اشاره خواهد شد. 
بدترين شك، شكي است كه خود خواسته و ناشي از حرص و طمع 
ودنيازدگي و همجوار با نفاق يا عين آن است. بهترين شك 
(اگر اين تعبير روا باشد)، شكي است گذري و دستوري كه در
تاريخ غزالي و دكارت ارزش بصيرت آور آن را نشان داده اند
و در قرآن اوج اعلاي آن در سلوك حضرت ابراهيم(ع)است و
بسيار قابل توجه است كه دو شك مهم و سازنده و نيك انجام 
كه در قرآن كريم مطرح مي گردد، به حضرت ابراهيم 
خليل الرحمن(ع)مربوط است. 
در سلوك حضرت ابراهيم(ع)ابوالانبيا كه از
عظيم الشان ترين پيامبران الهي است، به نص قرآن مجيد
آمده است كه چون در حشر و نشر اخروي مردگان تاملي داشت، 
روي به درگاه خداوند آورد و گفت: "پروردگارا به من 
بنمايان كه چگونه مردگان را زنده مي كني؟ خداوند فرمود: 
آيا مگر ايمان نداري؟ ابراهيم گفت چرا، ولي براي آنكه 
دلم آرام ] گيرد ليطمئن [قلبي. خداوند فرمود چهار مرغ 
گوناگون ] بگير و بكش و گوشت و پر و [استخوان آنها را
درهم بياميز، سپس بر سر هر كوهي بخشي از آن بگذار، آنگاه 
اين مرغان را به سوي خود ] بخوان بلافاصله به اراده الهي 
زنده [شده شتابان به سوي تو پرواز مي كنند و بدان كه 
خداوند عزيز و حكيم است ".(بقره، آيه 161). 
ميبدي در تفسير اين آيه مي نويسد: "مفسران گفتند سبب
آنكه ابراهيم اين سوءال كرد از الله آن بود كه به مرداري 
برگذشت بر ساحل بحر طبريه. ددان بيابان را ديد كه 
مي آمدند و مي خوردند و همچنين مرغان هوا جوك جوك. 
ابراهيم كه آنچنان ديد شگفت بماند، گفت يا رب مي دانم كه 
اين را همه با هم آري از شكمهاي ددان و حواصل مرغان. با
من نماي كه چون زنده مي كني آن را تا معاينه ببينم، آنچه 
به خبر مي دانم، فليس الخبر كالمعاينه. الله گفت: اولم 
توءمن نه ايمان آورده اي؟ اين كلمت گواهي است از الله بر
ايمان ابراهيم و در خبر است از مصطفي صلعم كه گفت: نحن 
بالشك اولي من ابراهيم. ما به گمان سزاتريم از ابراهيم. 
اين هم گواهي است از مصطفي ابراهيم را بر يقين او. و اين 
اولي كه گفت آن را گفت كه امام ملت ابراهيم است و خلق پس 
از وي تا به رستاخيز همه اتباع وي اند، كه پيشوا به گمان 
بود پس روان همه به گمان باشند... قال بلي، ابراهيم گفت 
ايمان آورده ام و بريقينم، لكن دلم مي خواهد كه به چشم 
سر در عجايب صنع و بدايع قدرت تو در نگرم، و علم اليقين 
عين اليقين گردد و ايمان استدلالي به ايمان حسي بدل شود، 
كه وساوس در راه استدلال و خبر آيد و در حس و عيان نه. و
دل آن گه آرام گيرد كه از وساوس و هواجس ايمن شود... و
گفته اند ابراهيم در اين سوءال كه كرد غايت يقين مي خواست. 
و يقين را سه رتبت است: اول علم اليقين، پس عين اليقين، 
پس حق اليقين. علم اليقين آن است كه از زبان پيغامبران 
به بندگان خدا رسد و عين اليقين آن است كه نور هدايت به 
ايشان رسد. حق اليقين آن است كه هم به نور هدايت بود هم 
به آثار وحي و سنت. ابراهيم خواست تا هر سه رتبت، او را
جمع شود، تا هيچ شبهه نيز به خاطر وي نرسد... "
طبري در تفسير اين آيه وجوه مختلفي نقل مي كند. از جمله 
مي نويسد: "و بهترين اين اقوال در تاويل آيه در خبر
صحيحي است از رسول الله(ص)كه فرمود: نحن احق بالشك من 
] ابراهيم ما سزاوارتريم به شك از [ ابراهيم كه گفت 
پروردگارا به من بنمايان چگونه مردگان را زنده مي كني و
خداوند فرمود آيا ايمان ] نداري تا پايان [آيه و اينكه 
درخواست او از پروردگار به سبب ] عارض خاطر، [وسواس ي بود
كه شيطان در قلب او افكنده بود و مي خواست خداوند به او
احياي مردگان را بنماياند و اين موافق است با قولي كه 
كمي پيشتر از ابن زيد نقل كرديم كه مي گفت چون ابراهيم(ع)
ماهي اي را ديد كه بخشي از بدنش در خشكي و بخشي در دريا
بود و جانوران خشكي و دريا و مرغان هوا از آن مي خوردند، 
شيطان در دل او القايي كرد به اين مضمون كه خداوند كي و
چگونه اين ماهي را از شكم آن جانوران از نو گرد مي آورد. 
اينجا بود كه ابراهيم از خداوند خواست كه به او بنماياند
كه چگونه مردگان را زنده مي كند تا به چشم خويش مشاهده 
كند و شيطان ديگر نتواند در دل او مانند گذشته القاي 
وسواس كند و پروردگار بدو فرمود آيا مگر ايمان نداري، 
يعني تصديق به اين امر نمي كني كه من بر اين كار قادرم؟
پاسخ داد چرا پروردگارا، ليكن چنين درخواستي كردم كه به 
من اين امر را بنماياني تا دلم آرام گيرد و شيطان نتواند
همانند هنگامي كه آن ماهي را ديدم ]القا ي [شبهه كند". 
(تفسير طبري ذيل تفسير همين آيه). 
زمخشري در تفسير" ولكن ليطمئن قلبي "مي نويسد: "تا با
پيوستن علم ضروري به علم استدلالي، سكون و طمانينه اش 
افزايش يابد و همپتشي ادله بيشتر به دل آرامش مي بخشد و
بصيرت و يقين بيشتري به بار مي آورد. چه تشكيك با علم 
استدلالي قابل جمع است، بر خلاف علم ضروري. و مراد از
طمانينه قلب علمي است كه مجال تشكيك نداشته باشد". 
(تفسير كشاف، ذيل تفسير همين آيه.)
شيخ طبرسي صاحب مجمع البيان وجوهي براي توجيه درخواست 
حضرت ابراهيم(ع)ذكر مي كند و در وجه چهارم مي نويسد: 
]او [ابراهيم دوست داشت كه اين امر پس از آنكه از جهت 
استدلال و برهان بدان علم داشت، به علم عيان هم بداند تا
خواطر و وساوس شيطاني را براند، و اين قوي ترين وجوه است "
(مجمع البيان، ذيل تفسير همين آيه)پيداست كه درخواست 
اين معجزه محض تفنن نبوده است و با اين دعا و اجابت آن 
تحولي در حال ابراهيم حاصل مي گردد. 
يعني حال او قبل از اين معجزه با بعد از معجزه فرق دارد. 
در بدايت با آنكه ايمان دارد، طبق گفته خودش اطمينان 
قلبي ندارد و لذا به خداوند التجا مي برد و خداوند قدرت 
خويش را- براي آنكه نه فقط دل ابراهيم(ع)كه دل 
ابراهيميان سراسر تاريخ آرام بگيرد- بدو مي نماياند. و
ابراهيم(ع)در سير و سلوك ايماني و عرفاني خويش بدانجا
مي رسد كه طبق روءيايي عزمش را داير بر قربان كردن فرزند
(اسماعيل يا اسحاق عليهماالسلام)جزم مي كند و مي خواهد
كارد بر حلقوم او بمالد كه فرشته وحي بر او نازل مي گردد
و مژده پيروز برآمدن او را از امتحان الهي به او
مي رساند و ذبح گوسفندي را جانشين ذبح و فديه اسماعيل(ع)
قرار مي دهد. 
البته بعضي از مفسران و ارباب قصص داستان آهنگ ذبح و فدا
يافتن اسماعيل(ع)را قبل از درخواست مشاهده احياي مردگان 
ياد كرده اند. اگر هم چنين بوده باشد، نشانگراين است كه 
ابراهيم(ع)با چنان رسوخ و صلابت ايماني چنين درخواستي 
ازخداوند داشته است. 
سعدي حكايتي دلنشين از نوسان ايمان و تفاوت احوال عارفان 
دارد: "يكي از صلحاي لبنان كه مقامات او در ديار عرب
مذكور بود و كرامات مشهور، به جامع دمشق درآمد و بر كنار
بركه ] كلاسه موضعي در [دمشق، طهارت همي ساخت، پايش 
بلغزيد و در حوض درافتاد و به مشقت از آن جايگه خلاص 
يافت. 
چون از نماز بپرداختند يكي از اصحاب گفت مرا مشكلي هست 
اگر اجازت پرسيدن است، گفت آن چيست. گفت ياد دارم كه شيخ 
به روي درياي مغرب برفت و قدمش تر نشد امروز چه حالت بود
كه در اين قامتي آب از هلاك چيزي نماند؟ شيخ اندرين فكرت 
فرو رفت و پس از تامل بسيار سربرآورد و گفت نشنيده اي كه 
خواجه عالم عليه السلام گفت: لي مع الله وقت لايسعني فيه 
ملك مقرب ولانبي مرسل و نگفت علي الدوام. وقتي چنين كه 
فرمود به جبرئيل و ميكائيل نپرداختي و ديگر وقت با حفصه 
و زينب در ساختي. مشاهده الابرار بين التجلي والاستتار
مي نمايند و مي ربايند... ". 
يكي پرسيد از آن گم كرده فرزند
كه اي روشن گهر پير خردمند
ز مصرش بوي پيراهن شنيدي 
چرا در چاه كنعانش نديدي 
بگفت احوال ما برق جهانست 
دمي پيدا و ديگر دم نهانست 
گهي برطارم اعلي نشينيم 
گهي بر پشت پاي خود نبينيم 
اگر درويش در حالي بماندي 
سردست از دو عالم برفشاندي 
در احاديث نبوي بارها به تحول حال قلب انسان و خطور شك و
وسوسه به قلب او اشاره شده است در اينجا ترجمه چند حديث 
از كنزالعمال، نقل مي شود: "همانا دل آدمي مانند گنجشك 
است و هر روز هفت بار(بارها)دگرگون مي شود. "" هيچ دلي 
نيست مگر اينكه در ميان دو انگشت از ] انگشتان، [تصرف الهي 
است. اگرخدا خواهد استوارش دارد و اگر خواهد بلغزاند. 
ميزان به دست خداست تا قيامت بعضي اقوام رابرمي كشد و
بعضي را فرو مي گذارد". "شيطان به سراغ شما مي آيد و
مي گويد ترا كه آفريده است؟ مي گويي خدا. مي گويد خدا را
كه آفريده است؟ هر كس با چنين حال مواجه شود بگويد به 
خدا و رسول اوايمان دارم. بدينسان اين وسوسه از او دور
مي شود". "وسوسه محض ايمان است ". "هرقلبي وسواسي دارد. 
اگروسوسه پرده دل را بدرد، آنگاه بر زبان جاري شود، بنده 
ماخوذ و معاقب است. اما اگر پرده دل را ندرد و بر زبان 
جاري نگردد، باكي نيست ". "هيچ كس از شما نيست مگراينكه 
همنشيني از شياطين دارد گفتند و شما هم يا رسول الله؟
فرمود آري. ولي خداوند مرا بر آن چيره كرد و تسليم شد". 
ادامه دارد]]>
</TEXT>
</DOC>
<DOC>
<DOCID>HAM2-781027-044</DOCID>
<DOCNO>HAM2-781027-044</DOCNO>
<ORIGINALFILE>/1378/781027/maref.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">اجتماعی.معارف</CAT>
<CAT xml:lang="en">Social.Religion</CAT>
<TITLE>
<![CDATA[تر جمه تفسيري سوره يونس]]>
</TITLE>
<TEXT>
<IMAGE>/1378/781027/p9-1.jpg</IMAGE>
<![CDATA[
سوره يونس يا آيات حكمت آموز در ارتباط با وحي، دكتر سيد
محمدباقرحجتي و دكتر عبدالكريم بي آزار شيرازي، دفتر نشر
فرهنگ اسلامي، چاپ يكم، 1378، قطع وزيري، زركوب باروكش 
ويژگيهاي تفسير كاشف 
اين تفسيرترسيمي است از چهره موزون سور قرآن و روابط
آيات با ويژگيهاي زير: 
1- كاشف روابط آيات و موضوعات گوناگون سوره ها. 
2- كاشف محورهاي اساسي و ارتباطي قرآن. 
3- كاشف متشابهات از محكمات 
4- كاشف تاويلات الهي در خلال آيات قرآني. 
5- كاشف كلمات كليدي قرآن و روابط آنها با ساير كلمات. 
6- كاشف اعجاز جديد قرآن. 
7- همراه با ترجمه تفسيري و فشرده بهترين نظريات مفسرين. 
اشعار جالب و تصاوير مناسب و روش نگارش نوين و بهره گيري 
از اغلب تفاسير معتبر و منابع دست اول. 
نمايي از سوره يونس 
1- فضاي تاريخي سوره: اين سوره با 109 آيه بعد از سوره 
اسراء و قبل از سوره هود در مكه مكرمه بر پيامبر اكرم(ص)
نازل شده است. 
2- نام سوره: به مناسبت درس عبرتي كه از داستان قوم يونس 
در ارتباط با موضوع اين سوره گرفته شده است، اين سوره را
" سوره يونس "مي نامند. 
3- موضوع و محور سوره: يكي از وظايف پيامبر اكرم، تعليم 
آيات حكمت آموز است چنانكه در مطلع سوره مي خوانيم: ا. ل. 
را. تلك آيات الكتاب الحكيم 
4- فصول بخشهاي سوره: 
1- حكمت قرآن در مورد وحي و آفرينش 
2- حكمت و سنن الهي در مورد ناباوران وحي 
3- حكمت قرآن در مورد وحي 
4- حكمت و شفاي قرآن 
5- تاويل و عاقبت ناباوران وحي 
5- هدف سوره: هدف سوره بيان حكمت هاي الهي، براي اثبات 
وحي از جهات گوناگون و تحكيم مباني اعتقادي نسبت به قرآن 
حكيم است كه مورد تعجب كفرپيشگان است: اكان للناس عجبا
ان اوحينا الي رجل منهم و هشدار به ناباوران وحي: ان 
انذر الناس و بشارت به ايمان آورندگان به وحي: و
بشرالذين آمنوا است. 
بخشهاي اول و دوم سوره بيشتر جنبه آماده سازي براي اثبات 
وحي دارد و بخشهاي سوم و چهارم مستقيما" به هدف سوره 
يعني حكمت قرآن در مورد وحي و شفاي روان مي پردازد و بخش 
پنجم با ذكر داستانهايي از ناباوران وحي در عصر حضرت نوح 
و عصر بعد از حضرت نوح و عصر حضرت موسي و هارون و عصر
حضرت يونس(ع)، درسهاي عبرتي به ناباوران وحي عصر پيامبر
اكرم(ص)مي آموزد و همانطور كه سوره با مساله وحي آغاز
مي شود: ان اوحينا الي رجل منهم، با فرمان به پيروي از
وحي پايان مي يابد: واتبع ما يوحي اليك]]>
</TEXT>
</DOC>
<DOC>
<DOCID>HAM2-781027-045</DOCID>
<DOCNO>HAM2-781027-045</DOCNO>
<ORIGINALFILE>/1378/781027/shari.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[برف پس از دو سال تهران را سفيدپوش كرد]]>
</TITLE>
<TEXT>
<IMAGE>/1378/781027/p1-1.jpg</IMAGE>
<![CDATA[
بيم خشكسالي واپس نشست 
گروه شهري: سرانجام پس از نزديك به دو سال انتظار ديروز
زمستان در تهران چهره واقعي خود را نشان داد و بارش برف 
مداوم سراسر اين شهر را سفيدپوش كرد. 
زمستان گذشته از جمله معدود فصول سرد سال بود كه در آن 
حتي يك بار برف در تهران بر زمين ننشست. پيامد اين پديده، 
كاهش تدريجي ذخاير آب تهران بود، كه هفته گذشته هشدار
مسئولان ذيربط را برانگيخت و موجب شد كارشناسان اعلام 
كنند شمارش معكوس براي وقوع بحران كم آبي در تهران آغاز
شده است برف ديروز، البته اين بيم را واپس راند. اما
اگر تنها اين برف سهم امسال تهران از برف و باران باشد، 
نوبت آن خواهد شد كه بيم و نگراني ديگر بار آغاز شود. 
اما اميدواريم باز هم تهران را در آغوش مهربان و سپيدبرف 
ببينيم. به هر رو مي بايست به خاطر بسپاريم بيم خشكسالي 
واپس نشسته اما برطرف نشده است. صرفه جويي در مصرف آب، 
همچنان لازم و حياتي است. گزارش بارش برف ديروز را
در ادامه بخوانيد.]]>
</TEXT>
</DOC>
<DOC>
<DOCID>HAM2-781027-046</DOCID>
<DOCNO>HAM2-781027-046</DOCNO>
<ORIGINALFILE>/1378/781027/shari.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[برف پس از دو سال تهران را سفيد پوش كرد]]>
</TITLE>
<TEXT>
<IMAGE>/1378/781027/p3-1.jpg</IMAGE>
<![CDATA[
گروه شهري: ديروز" يكشنبه "اگر چه نشان حد" زياد" غلظت 
آلاينده ها در صفحه نمايشگرهاي كيفيت هواي تهران، براي 
تهراني ها به منزله تحمل روز ديگري با هوايي همچنان 
آلوده بوده، اما ريزش دانه هاي ريزبرف گويي نقاب را
ازچهره واقعي زمستان كنار زد و نويد لطافتي درهوا
واستنشاق هوايي تازه رابه شهروندان اين شهر داد. 
درساعات مياني روز و زماني كه آرام آرام دانه هاي ريز
برف جاي خود رابه دانه هاي درشت داد سراسر كلان شهر
تهران اعم از شمال، مركز و حوالي شهر پوششي از حباب سفيد
برف را به سركشيد. 
كودكان تهراني اميد برآن بستند كه همانند تعاريف قصه 
گونه بزرگترهايشان ازگذشته هاي نه چندان دور وريزش 
برف هاي سنگين درتهران، اين بار نيزحياط خانه هايشان 
راپرازبرف ببينند. 
درچند سال اخير به سبب عوامل گوناگون جوي، جغرافيايي 
براي شهروندان تهراني بارش نزولات آسماني به ويژه برف 
درفصل زمستان، يك آرزو و انتظارشده بود. عدم ريزش نزولات 
جوي دراين سالها همچنين سبب شده تا شهروندان تهراني 
ازآلودگي هاي هوا و مشكلات همسكوني و زيست محيطي در يك 
شهرصنعتي رنج مضاعفي ببرند. 
تحمل اين امر بويژه به هنگام ايجادپديده سكون يا
وارونگي هواو عدم وزش باد، براي ساكنين شهر تهران دردوسه 
هفته گذشته سنگين تر شده بود. 
كارشناسان مختلف امور شهري درخصوص حلقه هاي متفاوت 
زنجيربه هم پيوسته آلودگي هوا اظهار نظركرده اند اما
همگي آنهابر عدم رعايت بعضي ازشهروندان تهراني در
استفاده صحيح ازخودروهاي شخصي، تعمير و تجهيز به موقع 
آنها، استقراركارگاههاوكارخانجات مختلف دردرون شهر، 
دستگاههاي گرم كننده صنعتي وخانگي، تردد خودروهاي مستعمل 
وفرسوده درشهر و... تاكيد دارند.]]>
</TEXT>
</DOC>
<DOC>
<DOCID>HAM2-781027-047</DOCID>
<DOCNO>HAM2-781027-047</DOCNO>
<ORIGINALFILE>/1378/781027/shari.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[براي خانه هاي روستايي سند مالكيت صادر
مي شود]]>
</TITLE>
<TEXT>
<![CDATA[گروه شهري: 56 واحد ثبت اسناد و املاك درمناطق محروم 
كشور داير مي شود به گزارش واحدمركزي خبر عليزاده 
رئيس سازمان ثبت اسناد و املاك كشور درمراسم راه اندازي 
اداره ثبت اسنادو املاك چناران با اعلام اين مطلب گفت: 
مجوزهاي لازم دراين زمينه ازسازمان امور اداري و
استخدامي كشور گرفته شده است و برهمين اساس 
به زودي اداره ثبت اسناد واملاك درگرمه وجاجرم و بخش 
جوين درخراسان دايرخواهد شد. 
عليزاده دراين مراسم با اشاره به تمديد تبصره هاي 
الحاقي به ماده هاي 147 و 148 قانون ثبت گفت: به كساني 
كه پيش از سال 70 بناساخته اند و قولنامه عادي ملك را
دارند و همچنين كساني كه زمينهاي دولتي رادرتصرف دارند
پس از محاسبه مطالبات دولت و براساس قيمت منطقه اي 
سندرسمي ملك براي آنان صادر مي شود. 
وي افزود: درحال حاضر بخشنامه مقدماتي اجرايي ماده 45
برنامه سوم كه ادامه دهنده تبصره 71 برنامه دوم درباره 
مالكيتهااست به ادارات ثبت اسناد واملاك ابلاغ شده و در
صورت تصويب آن هياتي متشكل از نمايندگان ثبت بنياد مسكن 
و دادگستري تشكيل وپس از رفع مشكلات مربوطه براي منازل 
روستائيان در روستاهاي بزرگ هم سند صادر مي شود.]]>
</TEXT>
</DOC>
<DOC>
<DOCID>HAM2-781027-048</DOCID>
<DOCNO>HAM2-781027-048</DOCNO>
<ORIGINALFILE>/1378/781027/shari.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[در آستانه روز هواي پاك 29 دي "اعلام شد: 
فرا خوان سازمان ها و هواداران محيط زيست 
براي مشاركت ملي در كاهش آلودگي هوا]]>
</TITLE>
<TEXT>
<![CDATA[* تشكل هاي مردمي به ويژه دانش آموزان آمادگي خود را
براي مبارزه با آلودگي هواي تهران در روز هواي پاك اعلام 
كردند
* در روز هواي پاك 400 دستگاه اتوبوس به ناوگان حمل ونقل 
عمومي تهران افزوده مي شود
گروه شهري: ستاد اجرايي برگزاري روز هواي پاك(29 دي ماه)
با انتشار اطلاعيه اي از سازمانها، ادارات و تشكل هاي 
مردمي خواست در اين روز حركت نماديني براي فرهنگ سازي 
جامعه درجهت كاهش آلودگي هوا اجرا كنند. 
براساس اين گزارش، به منظور تلطيف هواي شهر تهران، طرح 
نمادين روزهواي پاك روزچهارشنبه 29 دي ماه برگزار مي شود
واين ستاد براي دريافت پيشنهادهاو اعلام برنامه هاي قابل 
اجراي سازمانهاو نهادهاي همكار، ازطريق شماره تلفن و
نمابر 7355785 آمادگي دارد. ستاداجرايي برگزاري روز هواي 
پاك همچنين دراين اطلاعيه از شهروندان درخواست كرد: براي 
جلوگيري از آلودگي بيشتر و كمك به سلامت خود و كودكان، 
حتي الامكان ازتردد با خودروهاي شخصي دراين روز خودداري 
كرده و از وسايل نقليه عمومي استفاده كنند. 
حضور دانش آموزان مناطق 13 و 17
مناطق مختلف آموزش و پرورش شهر تهران روز شنبه باانتشار
اطلاعيه هاي جداگانه اي علام كردند: دانش آموزان به 
مناسبت روز" هواي پاك "(روز 29دي ماه)با دردست داشتن 
شعارهاي زيست محيطي راهپيمايي مي كنند. در اين زمينه 
دانش آموزان مدارس مناطق 13 و 17 با هدف جلبمشاركت 
عمومي و انجام اقداماتي ازسوي سازمانها و نهادهاي مختلف 
در راستاي رفع معضلات زيست محيطي بويژه معضل آلودگي هوا
به صورت نمادين راهپيمايي خواهند كرد. 
پذيرش بيماران ناشي از آلودگي هوا
وزارت بهداشت، درمان و آموزش پزشكي اعلام كرد: تمامي 
مراكز بهداشتي درماني دانشگاه هاي علوم پزشكي و خدمات 
درماني ايران، تهران و شهيدبهشتي مستقر در شهر تهران 
آماده پذير ش و سرويس دهي به مراجعان و بيماران ناشي از
آلودگي هوا هستند. براساس اطلاعيه روابط عمومي اين 
وزارتخانه، همچنين به منظورحفظ سلامت و بهداشت شهروندان 
تهراني در مواقع اضطراري، تمامي مراكز درماني و اورژانس 
تحت پوشش اين دانشگاهها آماده سرويس دهي به بيماران ناشي 
ازآلودگي هوا هستند. 
استقبال شهرداري منطقه 6 از" روز هواي پاك "
شهرداري منطقه 6 با بسيج كليه امكانات در آستانه 29 دي 
ماه" روز هواي پاك "در استقبال از اين روز اقدامات 
گسترده اي را به انجام رسانيد. 
به گزارش روابط عمومي شهرداري منطقه 6 در اين اقدامات 
علاوه بر نظافت، پاكسازي و شستشوي معابر و لايروبي آنها، 
جداول، سرپناه ايستگاههاي اتوبوس، پلهاي هوايي عابرپياده، 
نرده ها و گاردريلها درسطح منطقه شستشوو رنگ آميزي شدند. 
عزم عمومي در كاهش آلودگي هوا
معاون رييس جمهوري و رييس سازمان حفاظت محيط زيست 
درآستانه فرارسيدن روز" هواي پاك "(29 دي ماه)گفت: 
مشاركت مردم در اين روز، بيانگر عزم عمومي در كاهش 
آلودگي هواست. 
دكتر معصومه ابتكارهدف از برگزاري برنامه هاي اين روز
را دعوت از مردم براي استفاده از وسايل نقليه عمومي 
ازطريق مشاركت سازمانها، تشكل هاي مردمي و غيردولتي و
ايجاد فرهنگ زيست محيطي در جامعه ذكر كرد. 
وي افزود: اين برنامه ها در روز هواي پاك همزمان با
تهران در پنج شهربزرگ اصفهان، اراك، شيراز، مشهد و تبريز
كه معضل آلودگي هوا را دارند، اجرا مي شود. 
درخانه فرهنگ فرشته آزادي 
به مناسبت 29 دي ماه(روز هواي پاك)خانه فرهنگ فرشته 
آزادي فراخوان مسابقه نقاشي باپيام مبارزه باآلودگي هوا
وراهكارهاي اساسي مبارزه باآن برگزاركرده است. 
به گزارش واحدمركزي خبر علاقه مندان مي توانند
آثارشان را تادوازدهم بهمن ماه به بزرگراه شهيد محلاتي 
ميدان امام حسن مجتبي(ع)اصفهانك بلوارپاسدارگمنام، 
خيابان فرشته آزادي شماره 2 خانه فرهنگ فرشته 
آزادي ارسال كنند. 
همايش دوچرخه سواري و پياده روي 
همايش دوچرخه سواري و پياده روي 29 دي ماه روز هواي 
پاك دربلوارمرزداران تهران برگزار مي شود. 
معاون امور فرهنگي واجتماعي شهرداري منطقه 2 تهران با
اعلام اين خبر فراهم كردن زمينه مشاركت مردمي براي كاهش 
ميزان آلودگي هواي تهران، تبليغ وترويج پياده روي 
ودوچرخه سواري براي كاهش ترددخودروها و رعايت سلامتي 
شهروندان راازجمله اهداف برگزاري اين همايش ذكر كرد
وازتمامي شهروندان بويژه ساكنان منطقه 2 تهران دعوت كرد
در اين همايش كه ازساعت 10 تا 12 روزچهارشنبه اين هفته 
دربلوار مرزداران تقاطع بزرگراه شيخ فضل الله نوري 
برگزار مي شود شركت كنند. 
افزايش ناوگان شركت واحد
از سوي ديگر، معاون مدير عامل شركت واحد اتوبوسراني 
تهران و حومه در امور بهره برداري گفت: به مناسبت 29 دي 
ماه" روز هواي پاك "400 دستگاه اتوبوس به ناوگان شركت 
واحد اتوبوسراني تهران و حومه اضافه خواهد شد. 
حسين تيموري ديروز افزود: به منظور كاهش آلودگي هوا و
كمك به تنفس عمومي از هواي پاك، چهارهزار دستگاه اتوبوس 
و 5 هزار و 700 دستگاه ميني بوس شركت واحد تهران و حومه 
با تمام ظرفيت و توان نسبت به جابجايي مسافران اقدام 
مي كنند. 
وي افزود: در صورت تامين اعتبارات لازم، اين شركت آمادگي 
تخصصي گازسوزكردن 15 دستگاه اتوبوس در روز را دارد. وي 
تاكيد كرد: به منظور ارائه خدمات لازم براي مسافران 
درون شهري تهران و حومه در روز 29 دي ماه، اين شركت با
تمام توان و با بكارگيري از تمامي سرويس هاي كاركنان در
شبكه خطوط فعاليت خواهد كرد.]]>
</TEXT>
</DOC>
<DOC>
<DOCID>HAM2-781027-049</DOCID>
<DOCNO>HAM2-781027-049</DOCNO>
<ORIGINALFILE>/1378/781027/shari.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[از سوي سازمان فرهنگي و هنري شهرداري 
تهران نخستين كتابخانه تخصصي قرآن 
راه اندازي مي شود]]>
</TITLE>
<TEXT>
<![CDATA[گروه شهري: نخستين كتابخانه تخصصي قرآن مجيد با
بهره گيري از امكانات و تجهيزات منحصر به فرد از سوي 
سازمان فرهنگي و هنري شهرداري تهران راه اندازي مي شود. 
به گزارش روابط عمومي اين سازمان در اين مركز آموزشي و
پژوهشي بخش هاي مختلفي به منظور اجراي طرح ها و
برنامه هاي قرآن و نيز انجام فعاليت ها و امور قرآني 
پيش بيني شده و به بهره برداري خواهد رسيد. 
بنابراين گزارش با توجه به هماهنگي هاي به عمل آمده در
راه اندازي مركز فوق معاونت فرهنگي وزارت فرهنگ و ارشاد
اسلامي با سازمان فرهنگي و هنري همكاري خواهد نمود. از
جمله بخش هاي اين مركز بزرگ قرآني علاوه بر كتابخانه 
تخصصي مرجع با بهره مندي از هزاران جلد كتب تحقيقاتي و
مطالعاتي كه مجهز به انواع سيستم هاي رايانه اي مي باشد، 
قرائت خانه، تالار برگزاري اجتماعات و برپايي 
گردهم آيي ها، مركز نشريات و مجلات قرآني خواهد بود. 
گفتني است فعاليت هاي مختلفي از جمله برگزاري مسابقات 
قرآني و محافل انس با قرآن، برپايي مجالس قرآني و مراسم 
شبهاي قرآن، برگزاري دوره هاي آموزشي و پژوهشي در
رشته هاي مختلف علوم قرآني و برپايي دوره هاي ادبي و
هنري با مضامين و مفاهيم قرآني براي اين مركز در نظر
گرفته شده است.]]>
</TEXT>
</DOC>
<DOC>
<DOCID>HAM2-781027-050</DOCID>
<DOCNO>HAM2-781027-050</DOCNO>
<ORIGINALFILE>/1378/781027/shari.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[درجريان بازديد مهندس الويري از منطقه 9
شهرداري اعلام شد: تقاضاي شهرداري و
وزارت مسكن براي ممنوعيت ساخت وساز
غيرمجاز در پادگان ها]]>
</TITLE>
<TEXT>
<IMAGE>/1378/781027/p3-2.jpg</IMAGE>
<![CDATA[
گروه شهري: با هدف گشايش گره ترافيكي بزرگراه ها و
آزادراه هاي در دست ساخت - كه اكنون به صورت منطقه اي و
محلي مورد بهره برداري قرار مي گيرد- و به منظور احداث 
فضاهاي سبز و مراكز خدماتي، پادگان هاي غرب تهران به 
خارج از شهر منتقل مي شوند. 
به گزارش خبرنگار ما مهندس مرتضي الويري شهردار تهران در
جريان بازديد از طرح هاي عمراني و ترافيكي شهرداري 
منطقه 9 گفت: از سوي شهرداري و وزارت مسكن و شهرسازي 
نامه اي در خصوص پرهيز از ساخت و سازهاي غيرمجاز در
محدوده شهرها از سوي نيروهاي مسلح خدمت رهبر معظم انقلاب
تقديم شده است. رهبر معظم انقلاب در پاسخ به اين نامه 
تاكيد فرموده اند: "به همه بگوييد ساخت و ساز غيرقانوني 
نكنند. "كه با توجه به دستور مقام معظم رهبري تمامي 
دستگاه ها از جمله مراكز نظامي موظفند ساخت و ساز در
داخل پادگان ها را بر مبناي قوانين و مقررات شهرسازي 
موجود در شهرها انجام دهند. 
شهردار تهران از بزرگراه آيت الله سعيدي، ميدان فتح، 
مرمت و بازسازي خيابان شمشيري، عمليات خاكي پل كن در
جاده قديم كرج، عقبنشيني پادگان هاي نظامي در محدوده 
منطقه و تكميل جاده قديم كرج(بزرگراه فتح)ديدن كرد. 
طرح هاي مورد بازديد شهردار تهران قرار است در دهه مبارك 
فجر براي بهره مندي همگاني افتتاح شود.]]>
</TEXT>
</DOC>
<DOC>
<DOCID>HAM2-781027-051</DOCID>
<DOCNO>HAM2-781027-051</DOCNO>
<ORIGINALFILE>/1378/781027/shari.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[به منظور جلب سرمايه گذاري داخلي وخارجي: 
فهرست طرح هاي مشاركتي شهرداري تهران 
بزودي اعلام مي شود]]>
</TITLE>
<TEXT>
<![CDATA[گروه شهري: فهرستي از طرح هاي شهرداري تهران كه 
سرمايه گذاران داخلي و خارجي مي توانند به منظور اجراي 
آنها مشاركت كنند، به زودي در اختيار عموم قرار مي گيرد. 
به گزارش خبرنگار ما، مهندس الويري شهردار تهران در
مراسم ديدار" ژوان كلوس اي مانتو" شهردار بارسلون 
اسپانيا با وي گفت: ما پروژه هاي عمراني، خدماتي، 
زيست محيطي و فني بسياري در برنامه هاي اجرايي خود داريم 
و بر اين باوريم كه سرمايه گذاران داخلي و خارجي 
مي توانند در چارچوب ضوابط به اجراي آنها مبادرت ورزند و
از سويي شهرداري تهران نيز به دليل برخورداري از تجربيات 
مفيد و ارزشمند و داشتن توان بالاي فني مي تواند در
زمينه هاي مشاوري و پيمانكاري در ساير شهرهاي جهان 
مشاركت كند. 
شهردار تهران با بيان قابليت ها و داشته هاي تهران و
ايران در صنعت گردشگري گفت: ايران كه به عنوان يكي از 3
مهد تمدن بزرگ بشري به شمار مي آيد، داراي جاذبه هاي 
توريستي بسياري است. آثار تاريخي و ابنيه هاي باستاني 
بسياري در ايران وجود دارد كه مي توان از آنها در جهت 
جذب درآمدهاي ارزي استفاده كرد. 
وي تصريح كرد: با توجه به سياست هاي كلان كشور مبني بر
كاهش وابستگي به درآمدهاي ارزي حاصل از صادرات نفت و
گرايش به صادرات كالاهاي غيرنفتي و از سويي به لحاظ
امكانات منحصربه فرد در زمينه صنعت گردشگري، رونق بخشي 
صنعت مذكور كه بنابه اظهار كارشناسان در دهه هاي اول 
هزاره سوم ميلادي، پردرآمدترين صنعت جهاني خواهد بود، يك 
ضرورت اجتنابناپذير است. 
مهندس الويري گفت: با توجه به جاذبه هاي تاريخي، فرهنگي، 
طبيعي در تهران و وجود آثار تاريخي به جا مانده از تمدن 
اسلامي و مسيحيت در اسپانيا، دو شهر تهران و بارسلون 
مي توانند در زمينه تبادل جهانگردهاي فرهنگي و اكو
توريسم همكاري كنند. براساس اين خبر، شهردار بارسلون نيز
با تشريح توانمنديها و امكانات مناسب در بارسلون، 
خواستار همكاريهاي فني و اجرايي و صنعت گردشگري شد. 
شهردار بارسلون در طول اقامت خود از چند طرح عمراني، فني، 
فرهنگي شهرداري تهران بازديد كرد. 
پاسخ مسئولان 
عقابهاي طلايي تلفات نداشته اند
احتراما" بازگشت به مطلب مندرج در ستون "بامردم "روزنامه 
همشهري سه شنبه 9 آذر ماه 1378 تحت عنوان "عقابها را
عذاب ندهيم "پاسخ اين منطقه به شرح زير ارسال مي گردد: 
محوطه زيست محيطي بوستان ساعي به منظور نگهداري 
گونه هايي از جانوران و از جمله پرندگان و با در نظر
گرفتن شرايط طبيعي زيست آنان احداث شده و عقابهاي طلايي 
در محل صخره هاي مصنوعي اين محوطه نگهداري مي شوند. 
قابل ذكر است از زمان تحويل محوطه زيست محيطي به 
پيمانكار مربوطه هيچگونه تلفاتي در عقابهاي طلايي نبوده 
و چهارقطعه عقاب طلايي كماكان موجود مي باشند. 
روابط عمومي منطقه شهرداري 6
علت تعيين شرط نوساز بودن براي مردم 
باسلام، احتراما" خواهشمند است دستور فرماييد جوابيه زير
در پاسخ به مطلب مندرج در شماره 1996 مورخ 15/9/78 آن 
روزنامه با موضوع "علت گراني مسكن "تهيه گرديده است جهت 
اطلاع هموطنان درج گردد. 
1- بانك مسكن از تاريخ 1/7/74 كه شرايط پرداخت تسهيلات 
سي وپنج ميليون ريالي را اعلام نموده است تا پايان سال 
77 تعداد 194654 فقره تسهيلات خريد به مبلغ 4580 ميليارد
ريال پرداخت نموده است كه حدودا" هر سال 50 هزار نفر با
متوسط دو ميليون و سيصد و پنجاه هزار ريال از اين 
تسهيلات استفاده نموده و صاحب خانه شده اند. 
2- شرط نوساز و دست اول بودن ساختمان براي استفاده از
تسهيلات 35 و 50 ميليون ريالي از شروطي است كه توسط هيات 
دولت، شوراي پول و اعتبار و بانك مركزي اعلام شده است و
يكي از دلايل اساسي آن كمك به رونق بخشيدن به امر ساخت و
ساز در كشور و فعال شدن صنعت ساختمان سازي است. 
3- اگر شرط نوساز و دست اول بودن ساختمان براي گرفتن 
تسهيلات 35 و 50 ميليون ريالي برداشته شود علاوه بر
ركودي كه در بخش ساخت و ساز حاصل خواهد داشت به افزايش 
قيمت ساختمانهاي غيرنوساز و دست اول نيز خواهد انجاميد. 
اداره روابط عمومي بانك مسكن - داود زارعيان 
علت تاخير در اجراي پروژه شهريار
احتراما" در پاسخ به مطلب مندرج در روزنامه مورخ 11/9/78
تحت عنوان "دودش به چشم من مي رود" به نقل از" شهريار- 
محمد حسيني "به اطلاع مي رساند: با پيگيري هاي مكرر
اداره كل بنياد غرب استان تهران جهت رفع مشكل عزيزان 
جانبازي كه در پروژه مذكور شركت داشته اند بنياد در
پيگيري موضوع طي نامه شماره 4597/10 مورخ 26/3/78 به 
رياست محترم سازمان اوقاف و امور خيريه خواستار
مساعدت هاي لازم از سوي ايشان شده است كه اميدواريم هر
چه زودتر مشكل زمين هاي واگذاري به اين عزيزان مرتفع 
گردد. 
معهذا به منظور روشن تر شدن موضوع به اطلاع مي رساند كه 
مسئولان سابق بنياد جانبازان شهريار در فاز دوم شهرك قدس 
قطعه زميني به مساحت 74142 متر مربع را به موجب قرارداد
شماره 347 مورخ 19/2/72 از اداره اوقاف و امور خيريه محل 
اجاره نموده و با دريافت مجوزهاي لازم و تخصيص قطعاتي به 
امور خدماتي و رفاهي، مابقي را به 181 قطعه تفكيك و با
پرداخت وجوه قانوني به شهرداري قدس قطعات مزبور را با
عنايت به درصد جانبازي به صورت انفرادي و مشاعي به 280
نفر جانباز شهريار اختصاص داده اند. مسئولان وقت بنياد
شهريار به سبب عدم آگاهي از تعهدات مندرج در قرارداد كه 
بايستي 20% زمين هاي تفكيكي را به سازمان اوقاف اختصاص 
مي دادند كه تحت پيگيري قانوني قرار مي گيرند و بنياد
شهريار به توقيف عمليات اجرايي مستحدثات مزبور محكوم 
مي شود در نتيجه عمليات احداث و خانه سازي جانبازان به 
كلي متوقف مي شود. 
مدير روابط عمومي بخش جانبازان 
به نظام درماني كرمانشاه توجه خواهد شد
در پاسخ به مطلب مندرج در شماره 1967 مورخ 9/8/78 تحت 
عنوان" نامه سرگشاده به رياست محترم جمهوري اسلامي ايران "
براساس گزارش اداره كل خدمات درماني و اورژانس كشور به 
آگاهي مي رساند: 
از آنجايي كه استان كرمانشاه از استانهاي محروم و آسيب
ديده كشور طي هشت سال دفاع مقدس مي باشد از نظر نظام 
خدمات درمان بستري و تخصصي كشور به عنوان قطب منظور شده 
است و جهت احداث واحدهاي تشخيصي - MRI درماني و
راديوتراپي در اولويت قراردارد. 
ان شاءالله مردم شريف اين استان شاهد توجه علمي و رفع 
مشكلات درماني خود طي برنامه پنجساله سوم خواهند بود. 
اداره كل روابط عمومي وزارت بهداشت 
چگونگي استخدام پزشك در وزارت بهداشت 
در پاسخ به مطلب مندرج در مورخ 16/8/78 تحت عنوان: 
" سوگنامه پزشكان جوان "براساس گزارش اداره كل امور نيروي 
انساني به آگاهي مي رساند: 
استخدام پزشكان در چارچوب مجوزهاي صادر شده از سوي 
سازمان امور اداري و استخدامي كشور و با توجه به نياز
دانشگاهها و دانشكده هاي علوم پزشكي و خدمات بهداشتي، 
درماني و ساير واحدهاي تابعه وزارت متبوع در محدوده 
اعتبارات تخصيص يافته و از طريق نشر آگهي در روزنامه هاي 
كثيرالانتشار، برگزاري آزمون و طي مراحل گزينش صورت 
مي گيرد. همچنين پزشكان مشمول قانون خدمت پزشكان و
پيراپزشكان به استناد تبصره 2 ماده 11 قانون مذكور
مي توانند در حين انجام خدمات قانوني به استخدام 
دانشگاههاي علوم پزشكي محل خدمت خود درآيند و علاوه بر
آن تعدادي مجوز نيز در اختيار دانشگاههاي مذكور قرار
گرفته است تا بتوانند پزشكاني را كه تمايل به خدمت در
مناطق محروم داشته باشند بدون نشر آگهي جذب نمايند. 
اداره كل روابط عمومي وزارت بهداشت]]>
</TEXT>
</DOC>
<DOC>
<DOCID>HAM2-781027-052</DOCID>
<DOCNO>HAM2-781027-052</DOCNO>
<ORIGINALFILE>/1378/781027/siasi.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس جمهوري فردا به هرمزگان مي رود]]>
</TITLE>
<TEXT>
<![CDATA[گروه سياسي: رئيس جمهوري در ادامه سفرهاي استاني خود
فردا به استان هرمزگان مي رود. 
به گزارش خبرنگار همشهري از بندرعباس، رئيس جمهوري در
اين سفر سه روزه، با مردم شهرهاي بندرعباس، ميناب، رودان، 
جاسك، قشم و بندر لنگه ديدار خواهد كرد. 
به گفته مهندس معين استاندار هرمزگان، همزمان با سفر
رئيس جمهوري به هرمزگان، 265 طرح مختلف در اين استان به 
بهره برداري خواهد رسيد1250 طرح مخابراتي، طرحهاي 
برق رساني به 30 روستا و توسعه برق شرق و غرب بندرعباس و
طرح بزرگ آبرساني به شهرستان بندر لنگه با مجموع 354
ميليارد ريال اعتبار و نيز بهره برداري از ايستگاه بزرگ 
راه آهن بندرعباس و 184 واحد مسكوني ارزان قيمت و يكصد
طرح آبرساني، برق رساني و بهسازي روستاهاي استاني از
جمله اين طرحهاست. 
به گفته استاندار هرمزگان رئيس جمهوري و دفتر وي از مردم 
و مسئولان خواسته اند از هرگونه تشريفات پرهيز شود.]]>
</TEXT>
</DOC>
<DOC>
<DOCID>HAM2-781027-053</DOCID>
<DOCNO>HAM2-781027-053</DOCNO>
<ORIGINALFILE>/1378/781027/siasi.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس مجلس خاطره شهيد نواب صفوي را
گرامي داشت]]>
</TITLE>
<TEXT>
<![CDATA[گروه سياسي: حجت الاسلام والمسلمين علي اكبر ناطق نوري 
درآغاز جلسه علني روز يكشنبه مجلس به مناسبت 27 ديماه 
سالروز شهادت نواب صفوي و يارانش ضمن گرامي داشت ياد و
خاطره اين شهيدان گفت: اگر در تاريخ معاصر بخواهيم 
نمونه هايي از آمرين به معروف و ناهيان از منكر را
به عنوان الگوهايي در اين راستا نام ببريم، بايد از اين 
شهيدان ياد كنيم. 
رئيس مجلس شوراي اسلامي افزود: آنها به بيان و دفاع از
حق و همچنين امر به معروف و نهي ازمنكر مي پرداختند و به 
جز از خداوند، از چيزي خوف نداشتند. 
ناطق نوري در خاتمه اظهار داشت: اميدواريم خداوند آن 
شهيدان را مشمول رحمت و مغفرت خود قرار دهد و به ما نيز
توفيق دفاع از اسلام و امر به معروف و نهي از منكر، 
عنايت كند.]]>
</TEXT>
</DOC>
<DOC>
<DOCID>HAM2-781027-054</DOCID>
<DOCNO>HAM2-781027-054</DOCNO>
<ORIGINALFILE>/1378/781027/siasi.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[سازمان تبليغات اسلامي مردم را به شركت 
در مراسم تشييع شهدا دعوت كرد]]>
</TITLE>
<TEXT>
<![CDATA[سازمان تبليغات اسلامي ديروز با صدور اطلاعيه اي، از
مردم براي شركت در مراسم تشييع پيكر 456 شهيد دفاع مقدس، 
دعوت كرد. 
در بخشي از اين اطلاعيه آمده است: اينك پس از گذشت سالها
از حماسه پرشكوه و جاويدان دفاع مقدس، ديگر بار با
حركت كاروان عاشورائيان، رايحه دل انگيزعطر گلهاي 
بوستان شهادت، فضاي ميهن اسلامي را عطرآگين خواهد كرد. 
پيكر پاك اين شهيدان كه از مشهد شلمچه به سمت مشهد رضا
در حال حركت است، امروز(27 دي ماه)از مقابل مجلس شوراي 
اسلامي تشييع خواهد شد.]]>
</TEXT>
</DOC>
<DOC>
<DOCID>HAM2-781027-055</DOCID>
<DOCNO>HAM2-781027-055</DOCNO>
<ORIGINALFILE>/1378/781027/siasi.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[با راي اكثريت قاطع نمايندگان مجلس: 
كليات طرح بازنشستگي پيش از موعد
شاغلين كارهاي سخت و زيان آور
تصويب شد]]>
</TITLE>
<TEXT>
<![CDATA[گروه سياسي: روز گذشته در جلسه علني مجلس شوراي اسلامي، 
كليات طرح بازنشستگي پيش از موعد بيمه شدگان تامين 
اجتماعي و شاغلين در كارهاي سخت و زيان آور مورد بررسي 
قرار گرفت و بدون هيچ بحثي از سوي نمايندگان به تصويب
رسيد. 
به گزارش خبرنگار همشهري اين طرح كه از دوره چهارم مجلس 
تاكنون به دفعات متعدد به مجلس تقديم شده بود پس از گذشت 
يكسال و نيم از مسكوت ماندن، مجددا" از سوي نمايندگان 
جامعه كارگري به مجلس تقديم شد و كليات آن با راي اكثريت 
قاطع نمايندگان به تصويب رسيد. ستاري فر رئيس سازمان 
تامين اجتماعي كه به نمايندگي از سوي دولت سخن مي گفت با
طرح مزبور به دليل داشتن بار مالي براي دولت مخالفت كرد
و از نمايندگان خواست تا زمان ارائه لايحه از سوي دولت و
قبول بار مالي آن صبر كنند و به كليات طرح راي ندهند. 
در صورت تصويب نهايي طرح ياد شده، به منظور تعيين مصاديق 
مشاغل سخت و زيان آور كميته اي مركب از نمايندگان 
كارگران، كارفرمايان، وزارت كار و اموراجتماعي، سازمان 
تامين اجتماعي و پزشك آشنا به طب صنعتي يا بهداشت 
كارتشكيل خواهد شد. 
طرح بيمه اجتماعي رانندگان حمل و نقل بار و مسافر بين 
شهري ديگردستور جلسه علني ديروز مجلس بود كه كليات آن به 
تصويب رسيد. 
در صورت تصويب اين طرح در شور دوم و تاييد آن از سوي 
شوراي نگهبان، كليه رانندگان وسايط حمل و نقل بار و مسافر
بين شهري مشمول قانون تامين اجتماعي قرار خواهند گرفت و
مكلف خواهند شد حق بيمه مقرر در قانون تامين اجتماعي را
راسا" بر مبناي درآمدي كه همه ساله تعيين مي شود، حداقل 
سه ماهه به سازمان مزبور پرداخت و از مزاياي قانون تامين 
اجتماعي برخوردارشوند. 
در اين جلسه همچنين طرح اصلاح قانون تحويل خودرو به 
جانبازان انقلاباسلامي و جنگ تحميلي مصوب 23/6/67 مجلس 
شوراي اسلامي كه از سوي شوراي نگهبان به مجلس اعاده شده 
بود، نيز مطرح و اصلاح لازم در آن براي تامين نظرشوراي 
نگهبان به عمل آمد. 
براساس اصلاحيه تصويبي در جلسه علني امروز، 40 درصد سهم 
دولت ازمحل رديف مشخص شده قسمت چهارم قانون بودجه 
سال هاي 79 به بعد تحت عنوان بنياد مستضعفان و جانبازان 
انقلاب اسلامي، پرداخت سود تسهيلات و كمك به خريد خودرو
براي جانبازان 50 درصد به بالا پرداخت مي شود. 
در جلسه علني روز يكشنبه مجلس شوراي اسلامي همچنين لايحه 
يك شوري استفساريه راجع به شمول تبصره(17)قانون چگونگي 
محاسبه و وصول حقوق گمركي، سود بازرگاني و ماليات انواع 
خودرو، ماشين آلات راهسازي وارداتي و ساخت داخل و قطعات 
آنها به خودروهاي اهدايي به جمعيت هلال احمر
جمهوري اسلامي ايران مورد تصويب قرار گرفت. 
به موجب مصوبه ديروز مجلس، خودروهاي اهدايي به جمعيت 
هلال احمر مشمول تبصره مذكور نيست.]]>
</TEXT>
</DOC>
<DOC>
<DOCID>HAM2-781027-056</DOCID>
<DOCNO>HAM2-781027-056</DOCNO>
<ORIGINALFILE>/1378/781027/siasi.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس قوه قضائيه: مراجع بايد پاسخ شبهات 
را بدهند]]>
</TITLE>
<TEXT>
<![CDATA[گروه سياسي: رئيس قوه قضائيه در ديدار رئيس و معاونان 
پژوهشگاه فرهنگ و انديشه اسلامي گفت: مراجع ما بايد با
تسلط بر منابع و متون اسلامي، پاسخ شبهات روز را به طور
روشن و فطرت پسند بدهند و مسائل اعتقادي و فرهنگي امروز
دنيا را نقد و بررسي كنند. 
آيت الله شاهرودي اضافه كرد: در عرصه تشكيلات، مديريت، 
سيستم قضايي و بسياري از زمينه ها و بخش هاي ديگر با خلا
تئوريك روبرو هستيم كه لازم است حوزه هاي علوم ديني و
دانشمندان اسلامي مطابق با هنجارهاي ديني، پژوهشها و
تحقيقات كاربردي ارائه دهند. 
رئيس قوه قضائيه اعلام كرد: سازمان و ساختار سياست هاي 
قوه قضائيه، آئين داوري، قوانين جزايي و كيفري ما براساس 
انديشه هاي ناب و انسان ساز اسلامي شكل نيافته است. 
وي اضافه كرد: مقاصد دين و مكتب در بخش زيادي از
قانونگذاري و تصويب مقررات و نظام سازي ها فراموش شده و
نظام قضايي ناب اسلامي براساس سياست هاي جزايي و قضايي 
اسلام از منابع غني فقهي ما استخراج نشده است و تنها در
سطح رساله ها و توضيح المسائل اموري شكل يافته است.]]>
</TEXT>
</DOC>
<DOC>
<DOCID>HAM2-781027-057</DOCID>
<DOCNO>HAM2-781027-057</DOCNO>
<ORIGINALFILE>/1378/781027/siasi.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[عضو شوراي مركزي حزب كارگزاران 
سازندگي: افراط و تفريط در ائتلاف دوم 
خرداد به دستاوردهاي اين جبهه در
مجلس ضربه مي زند]]>
</TITLE>
<TEXT>
<![CDATA[گروه سياسي: اعتماد ملت به هاشمي رفسنجاني به خاطر
منظورشدن نام ايشان در يك يا چند گروه خاص نيست، بلكه 
اين نام هاشمي رفسنجاني است كه به فهرست گروهها اعتبار و
رونق مي بخشد. 
محمد هاشمي عضو شوراي مركزي حزب كارگزاران سازندگي در
گفتگو با ايرنا ضمن اظهار نظر فوق اضافه كرد: آقاي هاشمي 
رفسنجاني صراحتا" اعلام كرده، كه از هيچ حزب يا گروهي 
درخواست معرفي خود را نكرده است. وي اضافه كرد: آقاي 
هاشمي رفسنجاني بدون ارتباط با تشكيلات خاصي وارد صحنه 
انتخابات شده اند و منهاي هم انديشي ارگانيك با
كارگزاران سازندگي در پاره اي از مسائل ملي و دوستي ها و
وابستگي هاي انساني دليل ديگري براي قرارگرفتن نام ايشان 
در فهرست حزب كارگزاران وجود ندارد. محمد هاشمي از اينكه 
برخي گروههاي دوم خرداد اعلام كرده اند" در صورت تلاش 
آقاي هاشمي رفسنجاني براي تاييد ردصلاحيت شدگان، آنان 
نام وي را در فهرست خود مي گنجانند"، انتقاد كرد و گفت: 
من از افرادي كه مدعي قانونمداري هستند متعجبم كه براي 
حل مشكلات خود به دنبال راههاي رابطه اي و اعمال نفوذ
بزرگان هستند. وي گفت: اگر افراط و تفريط بعضي از افراد
تندرو كه موجب افتراق در جبهه دوم خرداد شده است نبود، 
ائتلاف اين جبهه در مجلس مي توانست دستاورد ارزنده اي 
براي دوم خرداد به همراه داشته باشد.]]>
</TEXT>
</DOC>
<DOC>
<DOCID>HAM2-781027-058</DOCID>
<DOCNO>HAM2-781027-058</DOCNO>
<ORIGINALFILE>/1378/781027/siasi.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[مسائل شخصي به هيچ وجه نبايد در انتخابات 
دخالت يابد]]>
</TITLE>
<TEXT>
<![CDATA[گروه سياسي: محدوديت هاي تبليغاتي اخير كه توسط مجلس به 
تصويب رسيد شايد بر سر راه حضور بيشتر مردم در صحنه هاي 
مشاركت سياسي موانعي ايجاد كند محمدرضا راه چمني دبيركل 
حزب همبستگي در گفتگو با ايرنا با خاطرنشان كردن اين 
مطلب انتخابات مجلس ششم را بروز عيني مشاركت سياسي مردم 
دانست و با" خوب" توصيف كردن فضاي سياسي كنوني كشور، در
خصوص چگونگي برگزاري انتخابات سالم گفت: اگر بخواهيم 
انتخاباتي سالم برگزار كنيم، همه مسئولان بايد تابع 
قانون باشند.]]>
</TEXT>
</DOC>
<DOC>
<DOCID>HAM2-781027-059</DOCID>
<DOCNO>HAM2-781027-059</DOCNO>
<ORIGINALFILE>/1378/781027/siasi.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[وزير امور خارجه ايران امروز به تركيه 
مي رود]]>
</TITLE>
<TEXT>
<![CDATA[گروه سياسي: سخنگوي وزارت امور خارجه اعلام كرد: كمال 
خرازي وزير امورخارجه به دعوت "اسماعيل جم "همتاي ترك خود، 
براي انجام يك ديدار رسمي دو روزه امروز عازم آنكارا
مي شود. 
حميدرضا آصفي با اعلام اين خبر در گفتگو با ايرنا افزود: 
در اين سفر كه گام مثبتي در گسترش همه جانبه روابط تهران 
- آنكارا محسوب مي شود، موضوع هاي مختلف سياسي، اقتصاي و
فرهنگي مورد بحث و تبادل نظر قرار مي گيرد. 
سخنگوي وزارت امورخارجه همچنين گفتگو با مسئولان تركيه 
درباره موضوعات مهم منطقه اي و بين المللي را از ديگر
محورهاي مذاكرات دكتر خرازي و مقامات ترك ذكر كرد. 
آصفي تاكيد كرد: تهديدات روز افزون رژيم صهيونيستي در
منطقه و همكاري اين رژيم با دولت تركيه از نگراني هاي 
جمهوري اسلامي ايران است كه در اين باره نيز با مسئولان 
كشور تركيه گفت وگو به عمل خواهد آمد.]]>
</TEXT>
</DOC>
<DOC>
<DOCID>HAM2-781027-060</DOCID>
<DOCNO>HAM2-781027-060</DOCNO>
<ORIGINALFILE>/1378/781027/siasi.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نامه دفتر تحكيم وحدت خطاب به رئيس قوه 
قضائيه: رسيدگي به پرونده تهاجم به كوي 
دانشگاه نبايد فراموش شود]]>
</TITLE>
<TEXT>
<![CDATA[گروه سياسي: دفتر تحكيم وحدت با ارسال نامه اي سرگشاده 
خطاب به رئيس قوه قضائيه خواستار رسيدگي دقيق به پرونده 
تهاجم به كوي دانشگاه تهران شد. 
در بخشي از اين نامه چنين آمده است: دو پرونده مجزا از
هم، در مورد حوادث تير ماه در حال پيگيري است. چگونه است 
متهمان پرونده ناآرامي هاي تهران در اسرع وقت دستگير، 
بازجويي و محكوم مي شوند و اسامي و اطلاعات آن پرونده در
اختيار اذهان عمومي قرار مي گيرد، اما پرونده اصلي كه 
مربوط به مسببين و عاملان جنايت كوي بود به كندي دنبال 
مي شود و اطلاع رساني آن بصورت قطره اي صورت مي گيرد؟
آيا مسببين و عاملان آن فاجعه از مصونيت قضايي خاصي 
برخوردارند؟
در بخشي ديگر از اين نامه تصريح شده است: از حضرتعالي 
انتظار مي رود با پرونده نخست كه مسبب و زمينه ساز وقايع 
بعدي بود، استوارتر و قاطع تر برخورد كنيد. پرواضح است 
كه چشمان بيدار ملت ايران، همچنان نگران فرشته مظلوم 
عدالت هستند. همچنين باتوجه به اطلاعات و مداركي كه در
مورد فاجعه كوي و به خصوص ناامني ها و تخريبات بعضا" 
هماهنگ شده بعد(كه زمينه ساز ضرب و شتم دانشجويان 
بيگناه شد)موجود است، دفتر تحكيم وحدت خواهان آن است تا
در اسرع وقت در جلسه اي با حضور حضرتعالي به بررسي برخي 
ابعاد نامكشوف و عوامل پشت پرده وقايع تير ماه گذشته 
پرداخته شود.]]>
</TEXT>
</DOC>
<DOC>
<DOCID>HAM2-781027-061</DOCID>
<DOCNO>HAM2-781027-061</DOCNO>
<ORIGINALFILE>/1378/781027/siasi.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس مجمع اسلامي بانوان: كانديداهاي دوم 
خرداد به نفع دوستان خود كه وضعيت بهتري 
دارند كنار بروند]]>
</TITLE>
<TEXT>
<![CDATA[گروه سياسي: نيروهاي دوم خرداد با نامه نگاري و مراجعه 
حضوري از برخي كانديداهاي دوم خرداد خواسته اند تا به 
نفع دوستاني كه از موقعيت بهتري برخوردارند كنار بروند. 
اين مطلب را روز گذشته خانم فاطمه كروبي نماينده تهران و
رئيس مجمع اسلامي بانوان در جمع خبرنگاران عنوان كرد. 
به گزارش خبرنگار همشهري وي تاكيد كرد اگر كانديداها
انصراف ندهند، به ضرر جبهه دوم خرداد خواهد بود وجناح 
راست با اتكاء به آراي سنتي پيروز مي شوند. 
وي اضافه كرد: ما از بسياري از دوستان و بزرگان 
خواسته ايم كه به ويژه در شهرستانها در صورتي كه شانس 
كمتري دارند كنار بروند.]]>
</TEXT>
</DOC>
<DOC>
<DOCID>HAM2-781027-062</DOCID>
<DOCNO>HAM2-781027-062</DOCNO>
<ORIGINALFILE>/1378/781027/siasi.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[دهكده جنگ در آبادان بنا مي شود]]>
</TITLE>
<TEXT>
<![CDATA[اهواز- خبرنگار همشهري: با مشاركت استانداري خوزستان و
شهرداري آبادان، دهكده جنگ در ساحل اروندرود ايجاد خواهد
شد. به گفته شهردار آبادان اين دهكده به منظور حفظ آثار
جنگ و انتقال آن به نسل آينده راه اندازي مي شود و در آن 
آثار تخريبي جنگ تحميلي به نمايش گذاشته خواهد شد. وي گفت: 
اين دهكده در زميني به مساحت 30 هزار مترمربع و در ساحل 
اروندرود ايجاد شده است.]]>
</TEXT>
</DOC>
<DOC>
<DOCID>HAM2-781027-063</DOCID>
<DOCNO>HAM2-781027-063</DOCNO>
<ORIGINALFILE>/1378/781027/siasi.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[در ديدار اعضاي هيات مديره تشكل هاي فني 
و مهندسي رئيس جمهوري: دولتهايي موفق اند كه 
هويت يابي تاريخي جامعه را درك كنند]]>
</TITLE>
<TEXT>
<![CDATA[گروه سياسي: اعضاي هيات مديره تشكل هاي فني - مهندسي، 
ديروز با رئيس جمهور ديدار كردند. 
به گزارش اداره كل اطلاعات و اخبار رياست جمهوري، آقاي 
خاتمي در اين ديدار نقش جامعه مهندسان كشور در دفاع از
هويت ملي، ارتباط با دنيا وتعامل با ديگر فرهنگ ها و
تمدن ها را ممتاز دانست. 
رئيس جمهوري افزود: جامعه مهندسان كشور بايد با الهام 
از گذشته و نگاه به آينده ضمن بحث هاي فني، به هويت يابي 
ملي نيز توجه كنند. 
آقاي خاتمي با تاكيد بر اينكه در دنيا و بينش امروز كه 
جامعه مدني با وجود تشكل ها، احزاب و گروه ها معنا
مي يابد، تشكل هاي صنفي و علمي نقش بسيار مهمي دارند، 
افزود: به لحاظ اقتصادي، سياسي، فرهنگي، تمدني و ساختار
و مديريت جامعه وجود اين تشكل هابراي حيات اجتماعي كشور
لازم است. 
آقاي خاتمي بابيان اينكه ما درمرحله حساسي ازتاريخ خود
به سر مي بريم به تحولات عظيمي كه بايد در جامعه به وجود
آيد اشاره كرد وگفت: همه تحولات دست دولت نيست و اصولا
تحولات دولت ساز، تحولات پايدار نيستند زيرا از
متن وجدان و خواست جامعه برنيامده اند. دولت هايي موفق 
هستند كه خواست وهويت يابي تاريخي يك جامعه را درك كنند. 
آقاي خاتمي با اشاره به جايگاه جامعه مهندسان 
درجهت گيري برنامه سوم، تقويت بخش خصوصي به منظور افزايش 
رقابت و كيفيت در فعاليت هاي اقتصادي را از محورهاي 
برنامه سوم توسعه كشور عنوان كرد. 
در ابتداي اين ديدار اعضاي هيات مديره انجمن شركت هاي 
ساختماني، جامعه مهندسان مشاور، شركت هاي تاسيساتي و
تجهيزاتي، مهندسان مشاورمعماري و شهرسازي و صادرات خدمات 
فني و مهندسي گزارشي در مورد چگونگي فعاليت هاي تشكل هاي 
فني و علمي جامعه مهندسان ارائه كردند.]]>
</TEXT>
</DOC>
<DOC>
<DOCID>HAM2-781027-064</DOCID>
<DOCNO>HAM2-781027-064</DOCNO>
<ORIGINALFILE>/1378/781027/siasi.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رويدادهاي انتخاباتي]]>
</TITLE>
<TEXT>
<![CDATA[* اهواز- خبرنگار همشهري: از 101 نفر داوطلب انتخاباتي 
در شهر اهواز 9 نفر توسط هيات اجرايي و 6 نفر از سوي 
هيات نظارت ردصلاحيت شده اند، كه دو نفر از آنها زن 
هستند. به گفته اكبرزاده، فرماندار اهواز دلايل ردصلاحيت 
اين افراد، نقص مدرك تحصيلي، عدم التزام عملي به اسلام و
وابستگي به گروههاي غيرقانوني اعلام شده است. 
* استاندار آذربايجان غربي در گفتگو با خبرنگاران اعلام 
كرد: احساس مي كنم كه نتايج بررسي و اعلام نظر هيات هاي 
اجرايي و نظارت در اين استان تاكنون مطلوب بوده است. 
ميرلوحي افزود: هر كجا احساس شود صلاحيت نامزدي بدون 
رعايت قانون رد شده، حاضرم با مراجعه به شوراي نگهبان از
حقوق وي دفاع كنم. 
* استاندار گلستان در ديدار نامزدهاي انتخاباتي، 
فرمانداران و عوامل اجرايي انتخابات استان گلستان با وي 
از داوطلبان خواست در تبليغات خود وعده هاي بيهوده به 
مردم ندهند و به توقعات دامن نزنند. درازگيسو افزود: در
صحت و سلامت انتخابات شك نكنيد چرا كه فقط آراي مردم به 
صندوقها ريخته خواهد شد و هيچ رايي به نام ديگري خوانده 
نخواهد شد. 
* يزد- ايرنا: معاون حقوقي و امور مجلس رئيس جمهوري گفت: 
اميدواريم شوراي نگهبان براي افرادي كه بدون استناد و
ضوابط قانوني رد صلاحيت شده اند اعاده حيثيت كند. 
حجت الاسلام والمسلمين صدوقي افزود: اگر كسي رد صلاحيت 
شده بايد دلايل به وي اعلام شود. 
از استان يزد 87 نفر داوطلب شدند كه از اين تعداد دو نفر
استعفا دادند و سه نفر رد صلاحيت شدند.]]>
</TEXT>
</DOC>
<DOC>
<DOCID>HAM2-781027-065</DOCID>
<DOCNO>HAM2-781027-065</DOCNO>
<ORIGINALFILE>/1378/781027/siasi.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[حجت الاسلام والمسلمين هادي خامنه اي در
گفت وگو با همشهري: لازمه توسعه سياسي 
شفافيت كامل است]]>
</TITLE>
<TEXT>
<IMAGE>/1378/781027/p5-2.jpg</IMAGE>
<![CDATA[
* بعضي ها در عرصه سياسي تازه وارد هستند و تحليلي كه از
آقاي هاشمي دارند اين است كه ايشان مخالف يك گروه و
موافق گروه ديگر است. درحالي كه در گذشته نيز آقاي هاشمي 
نه چپ بودند و نه راست 
* اگر توسعه سياسي باشد، مردم اجازه نمي دهند گروهي باعث 
راندن كارشناسان دولت شوند و يا مثلا" باتيغي به نام 
" ثروت هاي بادآورده "سرمايه گذاري در كشور را دچار تزلزل 
كنند
]]>
<IMAGE>/1378/781027/p5-1.jpg</IMAGE>
<![CDATA[
* درباره نهضت آزادي راهكار من اين است كه نهادي مانند
وزارت كشور، عوامل اصلي غيرقانوني شدن اين سازمان را
بررسي و به آنها اطلاع دهد تا به نحوي اصلاح كنند
* عناويني نظير ضرورت، ارزش هاي اسلامي و يا وظايف شرعي 
نبايد بهانه اي براي دور زدن قانون باشد
* گروههاي مختلف جبهه دوم خرداد هر كدام به نوعي داعيه 
حمايت از آقاي خاتمي را دارند. به نظر شما تا چه حد در
عمل اين حمايت واقعي بوده و آيا حمايت از آقاي خاتمي 
محدود به يك سري گروههاي سياسي است يا اينكه در سطح ملي 
بايد به اين موضوع توجه داشت؟
- آقاي خاتمي به دوم خرداد تعلق دارد. اگر دوم خرداد را
حادثه اي بدانيم كه يك سري عوامل متعدد باعث به وجود
آمدن آن شدند، طبيعتا" انتخاب آقاي خاتمي هم يكي از اين 
حوادث است و حمايت از آقاي خاتمي نيز يعني حمايت از
پديده دوم خرداد و كليه بسترهاي زمينه ساز آن. از جمله 
ارزشهاي دوم خرداد مي توان به آزادي انديشه، برخورد
افكار برمبناي منطق و قانون گرايي و قانون مندي جامعه در
همه ابعاد آن به طوري كه هيچ كس مطلقا" حق عمليات فرا
قانوني براي خود و نزديكانش قائل نباشد، اشاره كرد. اين 
مورد اخير يعني عناويني مثل ضرورت، ارزشهاي اسلامي يا
وظائف شرعي بهانه اي براي دور زدن قانون نباشد; چون 
كل مفاسد و مشكلات جامعه همه از اين سرپل نشات مي گيرد. 
وقتي به خلافكاري ها و مشكلات سياسي، فرهنگي و اخلاقي 
جامعه توجه مي كنم، متوجه مي شوم كه اينها همه از يك 
پيچ ها يا پلكان هاي اضطراري و مخفي عبور كرده اند كه 
قانون از وجود آنها بي اطلاع بوده است اينها بخشي از
زمينه ها و بسترهاي حادثه دوم خرداد است. حال كه اين 
حادثه اتفاق افتاد و آقاي خاتمي به عنوان يكي از
بارزترين محصولات اين حادثه بروز كردند، شعار مردم 
قانون گرايي، آزادي انديشه و منطق در گفتگو است به نظر
من هر كس خود را دوم خردادي مي داند بايد به اين اصول 
معتقد باشد. 
يكي از نتايج توسعه سياسي اين است كه مردم به تدريج به 
حقوق قانوني، اساسي و ملي خود واقف شوند و اين آشنايي 
بهترين كمك براي حرمت به قانون است و راهي غير از اين 
نيست. پس مهمترين عامل و ضامن اجرايي مردم اند. نه اينكه 
نهادهايي پيدا شوند كه بگويند ما راي از مردم داريم و ما
قضاوت مي كنيم. لذا در قانون اساسي هم اين مسئله را
داريم، در موارد خاصي بايد همه پرسي صورت بگيرد. اما در
پاسخ به اين سوءال كه زمينه ها و بسترهاي فراقانوني عمل 
كردن چيست؟ بايد در جواب گفت كارهاي سياسي و فرهنگي. 
اينكه گفته مي شود توسعه سياسي، توسعه فرهنگي و آزادي 
انديشه، به همين دليل است. وقتي عده اي در جامعه مباحثي 
راه مي اندازند كه مردم را به سمت قبول حركت هاي 
فراقانوني مي كشاند و مردم را به نوعي از استثناها سوق 
مي دهد، طبيعتا" بايد در جامعه اين آزادي هم وجود داشته 
باشد تا ديگراني كه اين تفكر را قبول ندارند و مي خواهند
قانوني با آن مخالفت كنند، بتوانند حرف خودشان را بزنند
و مردم انتخاب كنند. 
* توسعه سياسي را از جمله عوامل قانونمند كردن جامعه 
عنوان كرديد، به نظر شما آفات توسعه سياسي كه مانع از
تحقق و رشد آن مي شود چيست؟
- انقلاب اسلامي گام بزرگي در توسعه سياسي بود كه 
زمينه هاي آن در قبل از انقلاب به وجود آمد از جمله 
اينكه مرز بين دين و سياست برداشته شد. از آنجايي كه 
انقلابها و يا توسعه سياسي آفت و آسيب دارد، اتفاقاتي 
بعد از انقلاب اسلامي باعث كند شدن توسعه سياسي شد. آن 
اتفاقها شامل حركتهاي گروهكي بود كه با سوء استفاده از
آزادي هاي گسترده مي خواستند ريشه انقلاب را بزنند و
مسئولين ناچار شدند دريچه فراخ آزادي را به ميزاني تنگ 
كنند و باعث شد تا مدتي براي همه محدوديتي در آزادي ها
بوجود آيد و اين بهانه خوبي بود براي كساني كه به طور
فطري با آزادي ها مخالف اند. بعد هم جنگ هشت ساله و
شرايط امنيتي و سياسي كشور اجازه نمي داد آزادي ها به 
ميزان اول انقلاب باشد. بعد از جنگ نيز خروج از آن دريچه 
تنگ مشكل بود تا اينكه به پديده دوم خرداد رسيديم. الان 
هم توسعه آزادي هاي سياسي آسيبپذير است و آن هنگامي است 
كه مثلا" از قاعده خود خارج شود. چون بازي سياسي مثل همه 
فعاليت ها قواعد خودش را دارد. مسئله بعدي ورود افراد
ناوارد يا تازه وارد به صحنه سياست است كه مي تواند
آسيبزا باشد. چون ناآشنايي با كار سياسي و يا با گذشته 
كار و بي اطلاعي از مشكلات گذشته مي تواند باعث 
قدرناشناسي از شرايط موجود و در نتيجه افراط و زياده روي 
در نحوه استفاده از آزادي شود. به قول بعضي ها جام آزادي 
را بايد جرعه جرعه نوشيد و عملا" هم ديده شده افراطها
آثار سويي در جامعه باقي مي گذارد. 
همچنين عده اي كه در عرصه سياسي و قدرت نبوده اند و به 
مرور وارد اين عرصه مي شوند ممكن است دچار همان مشكلات 
گذشتگان يعني پديده قدرت طلبي، انحصار طلبي و
تمامت خواهي شوند. نكته ديگر اينكه امكان دارد حاضران در
صحنه سياست به اصطلاح معروف دچار سياسي كاري شوند و با
آن صميميت و شفافيتي كه لازمه توسعه سياسي است فاصله 
پيدا كنند. لازمه توسعه سياسي شفافيت كامل است. 
* با توجه به اينكه همه مديران انقلاب در آغاز جوان 
بودند و تازه كار آيا واقعا" فكر مي كنيد اگر بخواهيم به 
شفافيت كامل برسيم و همه بخواهند شفاف باشند، همه 
كارنامه ها قابل دفاع است؟
- چيزي نيست كه بتوان روي آن قسم خورد. در اين ترديد
نداريم كه كامل فقط خداوند است و همه ناقص اند. يك 
عده اي در اين نظام كار ياد گرفتند و شايد در مورد بعضي 
موارد شرايط ايجاب مي كرد حتي كسي كه اصلا" تجربه نداشت 
مديريتي كوچك يا كلان را برعهده بگيرد. در آن موقع به 
هيچ وجه نمي شد از مديران كلان نظام قبل استفاده كرد. 
طبعا" امكان اشتباهات كلان و جزئي بوده اما مهم اين است 
كه عمدي نبوده باشد. چون در اين شرايط مسئولين مي توانند
به راحتي به اشتباهات خود نزد مردم اعتراف كنند كه همين 
عمل امنيت فوق العاده اي به رابطه مردم و مسئولان مي دهد. 
* از جمله آفت ها، شما به رعايت نكردن قاعده بازي اشاره 
كرديد همه گروهها از قاعده بازي حرف مي زنند به نظر شما
اين قاعده چيست كه همه بايد آن را رعايت كنند؟
- منطق در گفتگوها رعايت شود، راست بنويسند، بنا را بر
خارج كردن حريف از صحنه نگذارند بلكه خود را معرفي كنند. 
* همه گروهها مرز شفافيت را منافع ملي مي دانند. به نظر
شما منافع ملي چيست؟ مثلا" بعداز ماجراي سعيد اسلامي 
درخصوص اطلاع رساني از اين ماجرا تعبير شفافيت و امنيت 
ملي نزد گروهها متفاوت است. 
- مرز شفافيت مقداري وابسته به اطلاعات است. مثلا" در
همين مورد اخير اگر از من سوءال شود من نمي توانم جواب
شفاف بدهم چون اطلاعات زيادي ندارم و جواب من با كسي كه 
در اين حوزه مسئوليت دارد فرق مي كند. بايد كسي شفاف 
برخورد كند كه اطلاعات در او فوران مي كند اما طبق 
مصالحي كه خود تعيين مي كند فقط دريچه كوچكي براي بروز
اين اطلاعات باز مي كند. اگر اين مسائل امنيتي يا
طبقه بندي شده باشد عذر او درست است. اما گاهي اوقات 
اطلاعات مورد درخواست مي تواند در اختيار ملت قرار بگيرد، 
كه اگر ارائه نكند عدم شفافيت است مثلا" در مورد
قتل هاي زنجيره اي قبل از اينكه روزنامه ها درباره آن 
صحبت كنند، حرف زدن در اين باره به شدت منفي و طبقه بندي 
شده تلقي مي شد. اما روزنامه ها با طرح قضيه اين 
طبقه بندي را شكستند و مسئله را ملي و مردمي كردند. 
نتيجه اينكه كسي كه تا چندي پيش از جمله افراد بسيار
قدرتمند در حوزه سياسي و امنيتي و نيز به كلي ناشناخته 
از ديد مردم بود; چنان افشاء شد كه گويا مردم سالهاست او
را مي شناسند. دستگاههاي مسئول ناچار شدند به سرعت قضيه 
را تعقيب كنند. در زمينه مرگ او نيز صحبت هاي متناقضي 
حتي در سطح مسئولان كشور گفته مي شود. يعني با اينكه 
موضوع هنوز كاملا" شفاف نشده اما همينكه اين تناقض ها در
جامعه مطرح است، خودش يك پيشرفت سياسي محسوب مي شود. در
كشور ما سابقه نداشته كه وزارت اطلاعات رسما" اطلاعيه 
دهد و موضوعي كه درون آن اتفاق افتاده افشاء كند. قبلا" 
حتي مجلس جرئت نمي كرد از وزارت اطلاعات سوءالي بپرسد. پس 
شفافيت اين است كه آن چيزهايي كه منافع ملي اقتضا مي كند
مردم درآن خصوص اطلاعات داشته باشند. 
تشخيص منافع ملي هم يكي از مشكلات است. اما در مورد اين 
موضوع نشان داد منافع ملي اقتضاء مي كرد كه مردم زودتر
در اين باره مطلع شوند و به قضاوت بنشينند و ديديم اين 
اطلاع نه تنها به منافع ملي لطمه نزد بلكه به ميزاني اين 
منافع را در مصونيت قرار داد و خطر و آسيب بزرگي از
وزارت اطلاعات دفع شد. 
* مدتهاست موضوع توسعه سياسي و تقدم و تاخر آن مطرح است. 
شما به كدام يك از اين اولويت هامعتقديد؟
- نسبت به هيچ كدام از مسائل توسعه سياسي، فرهنگي يا
اقتصادي، اولويت ازپيش تعيين شده جناحي ندارم. معتقد
نيستم كه با طرح تقدم توسعه سياسي، فعاليت هايي را كه در
گذشته انجام گرفته دست كم بگيريم و يا مثل بعضي ها براي 
كمرنگ كردن فضاي سياسي موجود عنوان كنم كه توسعه اقتصادي 
مقدم تر است و مثلا" براي كم كردن توجه مردم به مسائل 
سياسي مرتب گراني و تورم را برجسته كنم. تصور من اين است 
كه توسعه سياسي و فرهنگي مي تواند زمينه ساز خوبي براي 
توسعه اقتصادي باشد. مثلا" براي فعاليت هاي بزرگ و كلان 
اقتصادي ما نيازمند امنيت هستيم و امنيت در ارتباط با
توسعه سياسي است اگر توسعه سياسي باشد مردم اجازه 
نمي دهند هر دفعه يك گروهي براساس احساس وظيفه باعث 
راندن كارشناساني شوند كه دولت با زحمت آنها را جذب كرده 
است. يا مثلا" براي سرمايه گذاري كلان در كشور آيا جامعه 
ما مصونيت آن را دارد كه چنين كاري بكند و ناگهان تيغي 
به نام "ثروت هاي بادآورده "بالاي سرش نيايد و آن را
دچار تزلزل نكند. بارها از سوي طرفهاي اقتصادي در دنيا
گفته شده كه ما مايليم به ايران بيائيم و به نفع هر دو
طرف كار كنيم اما مي خواهيم مقررات شما را كه حداقل ده 
سال به آنها دست نمي خورد بدانيم چيست، جواب دادن به اين 
سوءال كار خيلي مشكلي است. 
* بحث توسعه اقتصادي معمولا" ما را به ياد آقاي هاشمي و
مسئله تعديل اقتصادي مي اندازند. مي خواستيم نظر شما را
درباره آقاي هاشمي رفسنجاني بدانيم و اينكه حضور ايشان 
چه تاثيري روي منافع مردم و توازن قوا بين گروههاي سياسي 
خواهد داشت. 
- تعديل اقتصادي يكي از روشهاي رسيدن به توسعه اقتصادي 
است ممكن است كسي با توسعه اقتصادي مخالف باشد اما ديد
اقتصادي آقاي هاشمي را قبول داشته باشد يا ممكن است كسي 
توسعه اقتصادي را قبول داشته باشد اما با تعديل اقتصادي 
مخالف باشد. پس توسعه اقتصادي و تعديل اقتصادي هيچ 
ملازمه اي با هم ندارند. در مورد داوطلبي آقاي هاشمي 
قبلا" هم گفتم كه شركت كردن يك امر عادي است و اصلا" به 
غوغا نياز ندارند. 
* شما در صحبت هايتان اشاره داشته ايد كه نبايد هيچ 
جناح يا گروهي به صورت مطلق كنار گذاشته شود الان نهضت 
آزادي غيرقانوني تلقي مي شود و نامزدهاي آنها براي ورود
به مجلس رد صلاحيت شده اند. به نظر شما اين گروه تا چه 
زماني بايد غيرقانوني بماند آنها اگرالتزام خود را به 
قانون اساسي اعلام كرده باشند آيا مي توانند حق فعاليت 
سياسي داشته باشند؟ سوءال دوم اينكه آقاي هاشمي گفته اند
كساني كه الان مخالف دادگاه ويژه هستند، وقتي امام(ره)
دستور تشكيل اين دادگاه را دادند، آنها ابراز خوشحالي 
كردند، در اين باره چه پاسخي داريد؟
- درباره نهضت آزادي، من به وضوح به خاطر ندارم به چه 
دليل غيرقانوني اعلام شد. راهكار من اين است كه مثلا" 
نهادي مثل وزارت كشور موارد خاصي را كه عامل اصلي غير
قانوني شدن اين سازمان است بررسي كند و بگويند نهضت اين 
ايرادها را به نحوي اصلاح كند كه ذهنيت عمومي در اين 
زمينه اصلاح شود. از وزارت كشور بپرسند چگونه مي توانند
از غيرقانوني بودن خارج شوند و بعد آن را طي بيانيه اي 
رسمي در مواضع خود لحاظ كنند. ولي اگر ممانعت براي شركت 
در انتخابات بر اساس سليقه شخصي باشد و بعضي از
دستگاههاي كشور يك سري مميزه هاي خاص خود را داشته باشند، 
من اين عمل را قبول ندارم. 
دادگاه ويژه روحانيت زماني بوجود آمد كه در اوايل انقلاب
تعدادي از افراد روحاني نما به عنوان مرتبط با نظام 
شاهنشاهي دستگير شده و بعضي ديگر ضمن چنين اتهامي، داراي 
فسادهاي اخلاقي و مالي هم بودند، اينها بايد محاكمه 
مي شدند. تشخيص مصلحت انديشان جامعه اين بود كه در آن 
فضاي عمومي محاكمه اينها در عين اينكه محاكمه يك فرد
منحط است اما در شكل ظاهري يك روحاني محاكمه مي شود و
ذكر بعضي از موارد اتهام او به قداست روحانيت ضربه 
مي زند، لذا قرار شد محاكمه در يك جلسه نسبتا" خصوصي و
با حضوررئيس دادگاه روحاني باشد، ولي ضوابط عمومي 
دادگستري رعايت شود و اين چيزي بود كه همه از آنها راضي 
بودند چند سالي گذشت و اين دادگاه عملا" كاري نداشت. 
بعد به دو مناسبت مجددا" تجديد فعاليت كرد: يكي در جريان 
خلق مسلمان و آقاي شريعتمداري و ديگري در ماجراي سيدمهدي 
هاشمي. 
اما وضعيت دادگاه روحانيت الان طوري است كه هر پرونده اي 
از هر جنسي كه به نحوي "خوانده "و يا" خواهنده "و يا
حلقه و واسطه اي در اين ماجراروحاني باشد دادگاه ويژه 
حضور دارد. اما در حالي كه ويژه بودن اين دادگاه به جهت 
حفظ حريم روحانيت است. اما ضوابط عمومي دادگاهها نبايد
مورد غفلت قرار بگيرد. به چه دليل انتخاب وكيل بايد از
ميان جمعي باشد كه دادگاه ويژه مي گويد؟ و يا چرا حتما" 
بايد وكيل روحاني باشد؟ ممكن است متهمي احساس كند از حق 
او فلان وكيلي كه معمم نيست بهتر مي تواند دفاع كند. 
نبايد اين حق را از او گرفت. 
* پس شما با اصل قضيه دادگاه ويژه موافق هستيد به اين 
شرط كه بر اساس قانون باشد؟
- نه. همان كه دقيقا" گفتم. اصل دادگاه ويژه به دليل 
ضرورتي كه در آن زمان بوجود آمده بود تشكيل شد ولي الان 
به نظر ما هيچ نيازي به آن نيست. الان كه به هر اتهامي 
كه فرد روحاني در آن حضور دارد سرايت داده شده به نظر
مي رسد آن ضرورت هاي گذشته وجود ندارد. چون به طور طبيعي 
يك شهروندي از جمله يك روحاني احتمالا" مسائل مختلفي 
پيدا مي كند. مثلا" با شهرداري محل اش مشكل پيدا مي كند
اينكه ديگر نبايد به دادگاه ويژه برود. چون عملا" حجم 
كار آن بالا مي رود و عملا" دستگاه قضايي ما بايد در
موارد گسترده اي به صورت ويژه و خارج از فرم قانوني عمل 
كند. ما بايد به حداقل ها بپردازيم و آن حداقل ها الان 
وجود ندارد. به هرحال امروز عده اي معتقدند يك روحاني هم 
مي تواند محاكمه علني و غيرويژه شود. كمااينكه پاره اي 
از محاكمات فعلي تقريبا" علني شده حتي محاكمه سيد مهدي 
هاشمي هم در آن بخش هايي كه جنبه امنيتي نداشت براي مردم 
اعلام شد. 
* آيا مشكل شما اين است كه چون حجم كاري دادگاه ويژه 
روحانيت زياد مي شود نبايد اين دادگاه گسترش پيدا كند
- ما فرض را براين گرفتيم كه همه مي خواهيم قانوني عمل 
كنيم. اگر قرار باشد از آن سوءاستفاده شود مي گوئيم كه 
اين دادگاه نباشد. اما منطقا" و در چارچوب حركت قانوني 
به نظر من در موارد ويژه كه موارد امنيتي يا ضدامنيتي 
است اين دادگاه بايد كار كند، همانطور كه دادگاه افراد
عادي در اين شرايط به صورت ويژه است و حتي گاه غيرعلني 
است و كلا" مگر دادگاه نظامي ويژه نيست آيا به آن اعتراض 
داريد؟
* پيش بيني شما از تركيب آتي مجلس چيست؟
- قابل پيش بيني نيست. پيش بيني بدبينانه اين است كه اگر
بخواهيم به لحن هاي تند بعضي از اعضاي شوراي نگهبان 
استناد بكنيم قصد دارند براساس روش خاص دوره هاي چهارم و
پنجم مجلس عمل كنند كه اميد داريم چنين نشود. چون در
جامعه تنش بالا خواهد گرفت. اختلافات بيشتر خواهد شد و
اصلا" به منافع و مصالح كشور كمك نخواهد كرد. مسئولان 
امنيتي كشور بارها ابراز كرده اند كه تنش ها، مي تواند
به نحوي در چند مرحله به امنيت كشور لطمه وارد كند. در
آستانه انتخابات رياست جمهوري، اخبار نشان مي داد كه 
دشمنان حتي تا آستانه حمله به كشور پيش رفته بودند. اما
وقتي انتخابات با شكوه دوم خرداد را مشاهده كردند ازاين 
كار منصرف شدند. چون فهميدند كه وحدت اجتماعي، وفاق 
سياسي و آمادگي كلي به اندازه اي بالاست كه مهاجمين را
به هدف نمي رساند. اين نشان مي دهد وفاق اجتماعي براي 
امنيت كشور، خيلي حساس و تعيين كننده است بنابر اين ما
اميدواريم روش برخورد براساس منافع ملت باشد، يعني 
همانطور كه امام(ره)بارها تاكيد فرمودند حضور مردم در
صحنه محقق شود. امام(ره)بارها فرمودند كه نظر اكثريت 
حتي اگر برخلاف واقعيت هم حركت كند به مراتب نفع آن 
بيشتر از آن است كه تصميماتي توسط يك اقليت خبرگان گرفته 
شود آن چيزي كه پشتوانه اكثريت را دارد داراي اين حسن 
است كه وفاق و آرامش جامعه را به همراه دارد اما اعمال 
نظريات اقليت حتي اگر درست هم باشد همواره زمينه هاي تنش، 
اختلاف و جدايي رابه همراه دارد. 
* نظر شما درباره مباحث اخير مرتبط با آمريكا چيست؟
- آمريكا از ديد ما، حكومت رسمي و قانوني است ولي قبل از
انقلاب تعدي هاي سياسي و فرهنگي و اقتصادي در جامعه ما
داشته و به طور رسمي استعمارگر كشور ما بوده است و بعد
از پيروزي انقلاب نيز اين روند را متوقف نكرده و بخش 
عظيمي از آثار و تعدي هاي گذشته مثل بلوكه كردن اموال ما
را هنوز برطرف نكرده است. روشهاي خصمانه اي را هم به شكل 
سياسي و امنيتي درسطح دنيا با ما پيش گرفته و هنوز ادامه 
مي دهد. مثلا" در سازمان ملل همچنان ما را يك كشور
طرفدار تروريست مي شناسند و اگر مي توانستند انواع 
تحريم ها را در خصوص ما اعمال مي كردند. الان هم در
تحريكات منطقه اي آمريكا به صورت عمده و علني حضور دارند. 
به همين دليل رابطه با آمريكا مسدود است اما بارها
مسئولين كشور گفته اند كه اگر روزي آمريكا ازاين روش است 
بردارد... 
* يعني چه كار كند؟
- يعني تمام اين مشكلاتي را كه براي ما بوجود آورده 
متوقف و جبران مالي كند. مثلا" در زمينه نظرات ضدايراني 
طي بيانيه اي اعلام كند كه نظراتش از اين پس چيز ديگري 
است. يعني دوستانه و براساس منافع دوطرف است. 
* به عنوان آخرين سوءال نظر شما درباره مرزبنديهاي جديدي 
كه مطرح ميشودچيست؟
- الان كساني كه مي گويند خودي يعني هركسي كه مثل آنها
مي انديشد و صددرصد مانند آنهاست و غيرخودي كسي است كه 
مثل آنها نيست و بيشتر جناح اقتدارگرا از اين مسئله 
استفاده مي كند آنها وقتي مي گويند غيرخودي منظورشان 
نهضت آزادي نيست. چون آنها را كه اصلا" از دور خارج 
مي دانند، بلكه منظورشان ما هستيم. طبيعي است ما اين 
مرزبندي آنها را قبول نداريم. جناح اكثريت مجلس معتقدند
مجموعه كساني كه با مركزيت اقتدار امروزي كه طبعا" در
خود آنها متمركز است - و بقاي اين اقتدار با همه شرايط و
جوانب- موافق اند، خودي و كساني كه حتي كلمه اي خارج از
آن بگويند غيرخودي اند. 
خودي و غيرخودي يك تعبير است و گمان نمي كنم بار
اجتماعي و حقوقي داشته باشد تا قابل طرح باشد. اين 
تعابير از آنجايي كه ممكن است مرزهاي حقيقي تفاوت ها و
تمايزهاي فكري را مقداري دچار هرج و مرج كند تعابير
درستي نيست. به نظر من بهتر است از اين كلمات 
غيراستاندارد اجتناب كرد و اگر قرار است مطلبي گفته شود، 
اصل آن موضوع بيان شود نه اينكه از واژه هاي سمبوليك 
استفاده شود. 
* از اينكه وقت خود را در اختيار ما گذاشتيد متشكريم]]>
</TEXT>
</DOC>
<DOC>
<DOCID>HAM2-781027-066</DOCID>
<DOCNO>HAM2-781027-066</DOCNO>
<ORIGINALFILE>/1378/781027/soxan.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[پر پرواز را از جوانان ما نگيريد]]>
</TITLE>
<TEXT>
<IMAGE>/1378/781027/p7-1.jpg</IMAGE>
<![CDATA[
من اگر به ايراني بودنم دلخوشم يكي از دلايلش اين است كه 
هموطن همچون غلامرضا تختي مردي هستم. همان كه وقتي فهميد
كتف حريفش آسيب ديده است با او به مدارا كشتي گرفت و
همان كه وقتي فهميد گرفتن صله حكومتي به قيمت آوارگي چند
تن روستايي تمام خواهد شد آن را رد كرد، گرچه تنگدست بود. 
بچه كه بوديم موسم كشتي گرفتن هاي تختي بود و ما در
صحراي حاشيه محلمان در حاشيه تهران، زميني را گود كرده 
بوديم و در آنجا با هم كشتي مي گرفتيم غروبها كه مي شد
دور هم مي نشستيم و از كشتي سخن مي گفتيم. تقريبا" همه 
ما بچه ها اعتقاد داشتيم كه در كشتي گرفتن هيچكس حريف يك 
بچه ايراني نمي شود و در عالم بچگي هيچ مرزي براي نيروي 
خود نمي شناختيم. آن احساس هميشه با من بوده است، گرچه 
بعدها كه بزرگتر شدم واقع بين تر شدم. ولي هرگز در هيچ 
عرصه اي هيچگاه خود را به عنوان يك ايراني دست كم نگرفتم. 
ما ايراني ها مي توانيم همه نشدني ها را شدني كنيم ولي 
چگونه؟
شبي از سيماي جمهوري اسلامي شاهد گفت و گوي آقاي... 
(مفسر ورزشي)و آقاي..(مربي كشتي)و آقاي ديگري كه 
مدال نقره جهان را با شايستگي گرفت، بودم. قبلا" در
مطبوعات خوانده بودم كه يكي از كشتي گيران ايران كشتي 
واقعي خودش را نگرفته است و به دليل اشتباه محاسبه 
جدول نويس تيم ملي كشتي از دور مسابقات حذف شده است. 
شنيدن آن خبر براي من بسيار دردناك بود و احساسي درست 
نقطه مقابل احساسي كه در بچگي داشتم به من دست داد. صورت 
موضوع اين است كه چون در گروه ديگر كشتي گير قدرتمندي در
راس قرار مي گيرد بهتر است كشتي گير ما دوم شود تا در
دور مسابقات با او برخورد نداشته باشد و در نتيجه بتواند
در نهايت به مقام بالاتري دست يابد. من نمي دانم در
مطبوعات كشورهاي ديگر در اين مورد چه گفته و نوشته اند و
يا فدراسيون كشتي جهاني در مورد اين نقض آشكار روحيه 
ورزشي چه عكس العملي داشته است ولي مي توانم حدس بزنم كه 
ما ايراني ها از اين رهگذر چقدر مورد انتقاد واقع 
شده ايم: "... كساني كه داعيه كشتي دارند ولي در مسابقات 
به جدول نويس هاي خود پناه مي برند و در نهايت، بر اثر
اشتباه جدول نويس هم كشتي را مي بازند و هم فن محاسبه را. 
راستي چه طور مي شود كه چنين ملتي ناگهان در عرصه 
رياضي و المپيادهاي رياضي به گونه اي ديگر ظاهر مي شود؟ و... "
اين برخورد خائفانه متاسفانه در ورزش ما چنديست كه باب
شده و آن گفت وگوي تلويزيوني رسميت كامل آن را تائيد كرد. 
آقاي مربي مي گفت ما بر مبناي همان جدولي كه در آتن 
مورد استناد قرار گرفت عمل كرديم و اين تقصير فدراسيون 
كشتي جهاني بود كه تغيير مقررات را به ما اطلاع نداد. 
(از خود مي پرسم كه اين مسابقه بين كشتي گيران است يا
بين جدول بازان)، آقاي مربي مي گفت مشابه همين كار را ما
در سال.. انجام داديم و كشتي گير ما كه اگر در گروه 
برنده ها بود مقام نمي آورد در گروه بازنده ها كشتي گرفت 
و مدال برنز آورد. 
غلامرضا تختي براي ما مدال طلا آورد به شايستگي، مدال 
برنز هم آورد به شايستگي، و در بعضي ميادين هم مدالي 
نياورد ولي باز هم به شايستگي ولي ما تختي را بيشتر به 
دليل خصائل پهلواني و جوانمردانه اش دوست داريم و نه به 
دليل رنگ مدال هايش. قهرمان آرماني ما نه از پيروزي 
سرمست مي شود و نه از شكست سراسيمه. او تلاش خود را
مي كند. بهترين تلاش خود را قبل از مسابقه براي 
آماده سازي و در هنگام مسابقه براي پيروزي. 
در گفت وگوي صداوسيما، جاي بقيه كشتي گيران تيم ايران 
خالي بود. ظاهرا" ما فقط مايليم كه پيروزي هايمان را، هر
چقدر هم كه كم رنگ باشند به تماشا بگذاريم و مايل نيستيم 
از شكست هايمان پند بگيريم. 
در خدمت سربازي كه بودم فرمانده اي داشتيم كه مي گفت 
روحيه سه چهارم قواست و اين يك اصل نظامي است. يعني تمام 
ساز و برگ و نفرات و تجهيزات در صف آرايي هاي نظامي بيش 
از يك چهارم قوا بها ندارند و سه چهارم بقيه همان اراده 
پيروز شدن و همان روحيه تلاش است. حالا مي پرسيم 
كشتي گير جواني، كه ما او را از حريف ظاهرا" قدرتمندي 
ترسانده ايم با چند درصد نيروي خود به ميدان مبارزه 
مي رود؟ از اين رفتار خائفانه واقعا" چه چيزي نصيب ملت 
ايران مي شود؟
صد افسوس كه اين روحيه خائفانه گسترش ناخوشايندي پيدا
كرده است، بارها در مسابقات فوتبال ديده ام كه گزارشگر
ورزشي(كه در كشور ما مرزي با مفسر ورزشي ندارد)از
وقت كشي بازيكن ايراني تمجيد مي كند و در شرايطي كه تيم 
فوتبال ايراني با اختلاف مثلا" يك گل جلو است و بعضي از
بازيكن ها به جاي بازي فوتبال به وقت كشي مي پردازند، 
اقدام آنها را تائيد مي كند البته يك بازيكن شايد به 
خود اين اجازه را بدهد كه بنابه دلايلي، وقت كشي كند ولي 
آيا يك گوينده ورزشي هم بايد اين اقدام غلط را تائيد كند؟
ما داشته ايم در عرصه فوتبال بازيكناني را كه وقت را
تلف مي كردند ولي اين كار آنها هم قهرمانانه بود. 
(قديمي هاي فوتبال يادشان است كه در مسابقه باشگاهي بين 
تيم وسط جدولي كيان و يكي از تيم هاي مدعي قهرماني 
هنگامي كه بازي با نتيجه مساوي به دقايق پاياني نزديك 
مي شد، تنها ملي پوش تيم كيان، توپ را با قدرت هر چه 
تمامتر به آسمان شوت مي كرد و اين رفت و برگشت بي هدف 
توپ به آسمان زماني به طول مي انجاميد وقت تلف مي شد ولي 
با فوتبال و نه با كش دادن خروج يار تعويض شده از زمين، 
(كه متاسفانه در استراليا منجر به اخطار داور هم شد). 
آقايان عزيز ما ملت ايران مدال طلا مي خواهيم ولي نه 
مدال طلايي كه جدول بازان براي ما آورده باشند. ما
جوانان تيم ملي خود را دوست داريم، حتي اگر مقامي 
نياورده باشند. ولي به شرطي كه مردانه و جانانه مبارزه 
كرده باشند. آقايان عزيز، ما ايراني ها مايليم بضاعت 
واقعي خود را بدانيم و براي ارتقاي آن كوشش كنيم نه اين 
كه بضاعتي را كه نداريم با ترفند و جدول بازي به دست 
آوريم و بعد هم به رخ اين و آن بكشيم. آقايان عزيز
واقعا" حيف است كه ما گيرنده پيام "بازي جوانمردانه "از
سوي كشورهايي باشيم كه يك دهم ما هم سابقه فرهنگي ندارند. 
ما ملتي با فرهنگ بسيار غني و پرسابقه هستيم ما را
باور كنيد، جوانان ما را باور كنيد، و باور كنيد كه ما
ملت ايران در زمينه خصائل پهلواني حرف هاي زيادي داريم 
تا به گوش ساير مردم دنيا برسانيم. پر پرواز را از
جوانان ما نگيريد، عرصه پرواز را براي آنها مهيا كنيد. 
اگر تيمي رفت و عليرغم شايستگي نتيجه را واگذار كرد ممكن 
است بر روي اوراق فدراسيون هاي جهاني نامش ثبت نشود ولي 
خاطره اش در ذهن مردم حك خواهد شد و اين بسيار ارزشمندتر
است. 
نام تختي در فهرست چهل ورزشكار برتر قرن بيستم آمده است 
در حالي كه ما كشتي گيراني داشته ايم كه به مراتب بيش از
تختي مدال طلا آوردند و در اين فهرست نيستند. به راستي 
اگر تختي اهل ايران نبود و ما مي خواستيم در ايران چهل 
ورزشكار برتر قرن بيستم را برگزينيم او را هم در فهرست 
خود جاي مي داديم؟
ايراني]]>
</TEXT>
</DOC>
<DOC>
<DOCID>HAM2-781027-067</DOCID>
<DOCNO>HAM2-781027-067</DOCNO>
<ORIGINALFILE>/1378/781027/soxan.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[تقاضا از وزارت آموزش و پرورش]]>
</TITLE>
<TEXT>
<![CDATA[دانش آموزان سال سوم هنرستان قدس كه در دي ماه جاري 
گواهي ديپلم خود را دريافت خواهند كرد، لازم است كه براي 
ورود به مرحله پيش دانشگاهي در آزمون تغيير رشته شركت 
كنند، اما متاسفانه در حالي كه ديپلم هاي هنرستاني ساير
رشته ها مثل نقاشي و گرافيك بدون شركت در آزمون تغيير
رشته، مجوز ورود به دوره پيش دانشگاهي را دريافت 
كرده اند، براي ديپلم هاي فني - حرفه اي امكان شركت در
امتحان پيش دانشگاهي وجود ندارد. 
با توجه به معضل كنوني، توقع داريم، وزارت آموزش و
پرورش با رفع تبعيض از ديپلمه هاي رشته فني - حرفه اي 
هنرستان ها به آنها اجازه و امكان ورود به دانشگاهها را
بدهد. چرا كه كشور ما در اين مرحله به دانش آموختگان 
رشته هاي فني - حرفه اي بيش از هر زمان ديگري نيازمند
مي باشد. 
لازم به يادآوري مي باشد كه علاوه بر مشكل فوق، زمان 
آزمون تغيير رشته دانش آموزان رشته هاي فني - حرفه اي، 
پي درپي به تعويق افتاده و زمان قطعي برگزاري آن 
به آينده نامعلومي موكول شده است. 
جمعي از دانش آموزان 
فني- حرفه اي 
هنرستان قدس تهران]]>
</TEXT>
</DOC>
<DOC>
<DOCID>HAM2-781027-068</DOCID>
<DOCNO>HAM2-781027-068</DOCNO>
<ORIGINALFILE>/1378/781027/vrzsh.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[پيروزي در فوتبال آسان كسب نمي شود]]>
</TITLE>
<TEXT>
<![CDATA[تجربياتي كه فوتبال ايران از سه ديدار دوستانه كسب كرد
]]>
<IMAGE>/1378/781027/p13-1.jpg</IMAGE>
<![CDATA[
بازيكنان تيم ملي ايران هرچه در توان داشتند در اين سه 
بازي نشان دادند. خداداد عزيزي بيشتر از بقيه بازيكنان 
انگيزه را داشت تا بتواند موقعيت خود را دوباره در تيم 
ملي حفظ كند. 
آمريكا- لس آنجلس - سيامك قليچ خاني - خبرنگار اعزامي 
همشهري: 
فوتبال ايران را ديگر همه جهانيان مي شناسند. فوتبال ما
با حضور موءثر در جام جهاني و اثرات مثبتي كه از خود بجاي 
گذاشت در يادها باقي ماند و در تاريخ ورزش جهان به ثبت 
رسيده است. هميشه حفظ موقعيت و جايگاه مهمتر از به دست 
آوردن آن است. جايگاهي كه فوتبال ايران كسب كرده حاصل 
نيم قرن تلاش و كوشش قهرماناني بوده كه هركدام در مقاطع 
مختلف در آن سهم داشته اند هيچ مقام و افتخاري آسان 
به دست نمي آيد و هيچ قهرماني به راحتي روي سكو
نمي ايستد، مگر اينكه مرارتها و رياضت ها كشيده باشد. 
فوتبال ايران نيز پس از گذر از موانع و دشواري ها به اين 
نقطه رسيده است. رعايت مسائل اصلي و اصولي در فوتبال به 
ما كمك كرد تا بر مشكلات فائق آئيم و راه و مسير روشن را
در اين ورزش عالمگير پيدا كنيم. 
قهرماني جام ملتهاي آسيا، قهرماني در بازيهاي آسيايي، 
قهرماني در جام هاي باشگاههاي آسيا، پيروزي بر استراليا
و حضور در جام جهاني و بازيهاي درخشان در جام جهاني كه 
تيم ايران را به عنوان بهترين تيم آسيا د رجام جهاني 
معرفي كرد. خلاصه پرونده اي روشن در عرصه جهاني داريم و
مي توانيم به آن بباليم و روي آن تكيه كنيم از منظر
جهاني فوتبال ما موقعيت خود را به دست آورده و تثبيت 
كرده است، اما براي ادامه اين روند و حفظ ريتم مناسب و
جلوگيري از نزول بايد تلاش چشمگير خود را تداوم بخشيم. 
بازيهاي دوستانه آمريكا نشان داد كه تيم ايران جايگاه 
خود را در فوتبال دنيا حفظ كرده است. 
پيروزي و يا شكست در مقابل فوتبال آمريكا نمي تواند ملاك 
و معيار فوتبال ما باشد. 
متاسفانه به دليل انجام ديدار ايران و آمريكا در آخرين 
ساعات بامداد امكان داشتن نتيجه برايمان ميسر نشد. 
خبرهايي قبل از بازي ايران و آمريكا
منصور پورحيدري قبل از ديدار با آمريكا اعلام كرد، 
برابر حريف با تمام توان و تركيب جديدي بازي خواهيم كرد
و اميدواريم بتوانيم نتيجه خوبي بدست آوريم. در برنامه 
تاكتيكي تيم ما، هم بازي تهاجمي و هم بازي تدافعي 
گنجانده شده است. 
وي در ادامه گفت: طبيعي است كه آمريكا براي مهار
بازيكنان تكنيكي ما تلاش مي كند اما برنامه هايي داريم 
كه دايي، مهدوي كيا و عزيزي اسير يارگيري آمريكايي ها
نشوند. 
عده زيادي از ايرانيان مقيم لس آنجلس 
ضيافت شامي را به افتخار اعضاي تيم ملي فوتبال ايران در
لس آنجلس ترتيب دادند كه گروه خبرنگاران اعزامي هم در
اين مراسم حضور داشتند. 
در اين ميهماني، حسين كلاني ملي پوش سابق تيم فوتبال 
ايران به بازيكنان ايران، همراهان و خبرنگاران خوش آمد
گفت و سپس صفايي فراهاني ضمن تشكر از ميهمان نوازي و
استقبال گرم ايرانيان مقيم كاليفرنيا از اعضاي تيم 
فوتبال ايران تاكيد كرد استقبال گرم شما ايرانيان وفادار
به ايران و تيم ملي باعث شد كه اعضاي اين تيم در آمريكا
احساس غريبي نكنند. 
استقبال عظيم ايرانيها از تيم ملي ايران، آمريكاييها را
متعجب كرده است. 
محل اقامت تيم ملي فوتبال ايران در پاسادنا لس آنجلس 
مملو از ايرانيان است و لحظه اي از علاقمندان به تيم ملي 
فوتبال ايران خالي نمي شود. 
تيم ملي ايران در هتل بزرگ پاسادنا واقع در لس آنجلس 
اقامت دارند و علاقمندان به تيم ملي با گرفتن امضاء و
عكس هاي يادگاري از بازيكنان تيم ملي استقبال مي كنند. 
يك مسئول هتل محل اقامت تيم ايران در اين باره اعلام كرد
طي چند روز گذشته اكثر اتاقهاي آنان را هواداران ايراني 
اجاره كرده اند. 
در حاليكه تيم ملي ايران مورد استقبال ايرانيان مقيم 
آمريكا قرار گرفته كمي دورتر از شهر پاسادنا در محل 
اردوي تيم ملي فوتبال آمريكا هيچ خبر خاصي نيست و اعضاي 
تيم ملي فوتبال آمريكا بدون هيچ مراجعه كننده اي در
راهروهاي هتل خود قدم مي زنند. 
تمامي بليت هاي بازي ايران و آمريكاخريداري شده كه 
بيشتر آن توسط ايرانيان مقيم آمريكا كه به لس آنجلس 
آمده اند خريداري شده است. 
فرانكي هيدوك مهاجم تيم ملي آمريكا در گفتگو با ما
اعلام كرد: تيم ايران از تكنيك خوبي برخوردار است كه سطح 
بازي آن جهاني است. وي در آخرين لحظات قبل از ديدار با
ايران افزود: آمريكا خودش را براي يك بازي كاملا" تهاجمي 
با ايران آماده كرده است و در خانه خودمان تصميم به شكست 
ايران داريم. 
جلال طالبي مدير تيم هاي ملي فوتبال ايران در مورد بازي 
با آمريكا گفت: ما با خنثي كردن نقاط قدرت حريف سعي 
داريم تا بر آمريكا غلبه كنيم وي بر خلاف نظر پورحيدري 
اعلام كرد ما به قصد بازي تدافعي به ميدان نمي رويم ولي 
شرايط و نوع بازي حريف سيستم بازي ما را تعيين خواهد كرد. 
وي در پايان ضمن خوب توصيف كردن وضعيت كلي تيم ايران گفت: 
فقط علي موسوي آسيبديدگي مختصري دارد كه در تمرينات 
خوب ظاهر شد و مشكلي براي بازي ندارد.]]>
</TEXT>
</DOC>
<DOC>
<DOCID>HAM2-781027-069</DOCID>
<DOCNO>HAM2-781027-069</DOCNO>
<ORIGINALFILE>/1378/781027/vrzsh.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[فعاليت هاي كميته رزمي "هاپكيدو" تشريح 
شد]]>
</TITLE>
<TEXT>
<![CDATA[گروه ورزشي: رئيس كميته هنرهاي رزمي "هاپكيدو" به تشريح 
اهداف و فعاليت هاي اين رشته ورزشي پرداخت. 
" رضا والي نژاد" گفت: "هاپكيدو" باستاني ترين رشته رزمي 
كشور كره است كه پس از ساليان طولاني و تحولات گوناگون 
به شكل يك ورزش مستقل در آمده كه داراي تكنيك هاي 
گوناگوني است. 
رئيس كميته هنرهاي رزمي هاپكيدو با اشاره به عنوان هاي 
كسب شده ازسوي اعضاي تيم هاپكيدو ايران گفت تيم هاپكيدو
ايران در مسابقه هاي "لايت كنتاكت "(دفاع شخصي و سلاح)
بين المللي 1995 آلمان و مسابقه هاي بين المللي دفاع 
شخصي تركمنستان به عنوان قهرماني دست يافت و در سال 
1998در مسابقه هاي بين المللي سوئيس نايب قهرمان شد. 
وي در خصوص فعاليت هاي آتي اين كميته گفت: پس از سال ها
تلاش اين كميته نخستين دوره مسابقه هاي بين المللي 
" هاپكيدو" گراميداشت دهه مبارك فجررا طي روزهاي 29 بهمن 
تا 3 اسفند ماه سال جاري با شركت تيم هاي خارجي 
درشهرستان خرم آباد برگزار خواهد كرد. 
والي نژاد گفت: تاكنون كشورهاي پاكستان، ايرلند شمالي و
جنوبي، تركمنستان، فنلاند و بلژيك جهت حضور در اين 
رقابتها اعلام آمادگي كرده اندكه از ايرلند شمالي و
جنوبي يك تيم مشترك و تركمنستان با دو تيم حضورخواهند
يافت. 
وي گفت: مسابقه هاي "هاپكيدو" قهرماني كشور طي روزهاي 
29 دي ماه جاري تا سوم بهمن ماه در همدان برگزار مي شود
و نفرات اول تا سوم هر وزن به اردوي آمادگي دعوت مي شوند.]]>
</TEXT>
</DOC>
<DOC>
<DOCID>HAM2-781027-070</DOCID>
<DOCNO>HAM2-781027-070</DOCNO>
<ORIGINALFILE>/1378/781027/vrzsh.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[مدعيان، امروز به روي باسكول مي روند]]>
</TITLE>
<TEXT>
<![CDATA[جام" جهان پهلوان تختي "
گروه ورزشي: در آستانه شروع نوزدهمين دوره رقابت هاي 
بين المللي كشتي آزاد و فرنگي "جام تختي "كه از صبح فردا
در شهرك الوند قزوين آغاز مي شود، "پرويز سيروس پور" 
رئيس فدراسيون كشتي ديروز گفت: كشتي گيران غايب در" جام 
تختي" هيچ شانسي براي حضور در تيم ملي ندارند وي افزود: 
كميته فني اين فدراسيون ملاك اصلي انتخاب را حضور در
صحنه مبارزه مي داند و به غايبين غيرموجه نيز هيچ شانس 
دوباره اي نخواهد داد. در اين حال در پي ورود تيم هاي 
كشتي آمريكا، تركيه و چين به كشورمان تيم هاي پاكستان، 
ارمنستان و تركمنستان نيز ديروز وارد خاك ايران شدند. 
184 كشتي گير از كشورمان براي حضور در اين مسابقه ها به 
قزوين رفته اند و در حاشيه برگزاري اين رويداد
بين المللي قرار است كه از 30 قهرمان جهان و المپيك 
تجليل به عمل آيد. مراسم وزن كشي اين پيكارها عصر امروز
در محل سالن سرپوشيده يادگار امام(ره)شهرك الوند قزوين 
برگزار مي شود.]]>
</TEXT>
</DOC>
<DOC>
<DOCID>HAM2-781027-071</DOCID>
<DOCNO>HAM2-781027-071</DOCNO>
<ORIGINALFILE>/1378/781027/vrzsh.htm</ORIGINALFILE>
<ISSUE>دوشنبه 27 17 jan 2000 دي 1378،، شماره 2029</ISSUE>
<DATE calender="Western">2000-01-17</DATE>
<DATE calender="Persian">1378/10/27</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[ديداري كه برخلاف همه بازيها چهار امتياز
دارد!]]>
</TITLE>
<TEXT>
<![CDATA[پيكان و صنام در بازي بزرگ واليبال تهران 
]]>
<IMAGE>/1378/781027/p13-2.jpg</IMAGE>
<![CDATA[
جدال قبلي صنام و پيكان با برتري نزديك پيكاني ها توام 
شد. امروز در بازي دوم اين دو تيم كه به تيم برنده به 
جاي 2 امتياز 4 امتياز تعلق مي گيرد به طور يقين جذابيت 
بازي بيشتر از بازي پيشين خواهد بود" آلكسي سرديتوف "يكي 
از دو بازيكن روسي پيكان ضربه اش با دفاع با چشمان باز
بازيكنان صنام مواجه شده است. 
گروه ورزشي: رقابت هاي واليبال جام برتر باشگاههاي تهران 
(جام كوثر)همراه با نخستين ريزش برف زمستاني به نقطه 
اوج خود رسيده است و امروز و هفته آينده طي چند جدال 
نفس گير و ديدني بين مربع مدعيان اين فصل، چهره تيم هاي 
برتر مشخص مي شود. 
در جمع چهار تيم بالاي جدول قبل از بازيهاي امروز پيكان 
از موقعيتي برتر براي قهرماني نسبت به ساير رقبا
برخوردار است و تيم هاي بازيافت، صنام و پرسپوليس براي 
كسب مقام در رده هاي بعد ايستاده اند. 
امروز در سالن شهداي هفتم تير ابتدا پرسپوليس برابر
بازيافت مي ايستد. بازيافت در بازي قبلي خود با صنام 
خسته و بي انگيزه بود و از سويي آسيبديدگي پاي "ايرج 
مظفري" كاپيتان اين تيم موجب شد تا ديگر بازيكنان هم 
تيمي اش فروغ گذشته را نداشته باشند امروز بازيافت اگر
خواهان دستيابي به يكي از سكوهاي برتر و نايب قهرماني 
است، راهي جز شكست پرسپوليس ندارد. پرسپوليس اگر چه در
اين فصل حال و هواي بهاري داشت و هرگز ثبات تيمي اش 
مداوم نبود، اما از اين تيم و جوانانش بايد ترسيد. شكست 
سه بر صفر پيكان فراموش نشود. هيچ تيمي در اين فصل به 
اين راحتي موفق به مغلوب كردن تيم پر ستاره پيكان نشده 
بود. اگر مظفري بزرگ از بند مصدوميت رهايي يافته باشد، 
بايد گفت پرسپوليس روز سختي در پيش دارد. 
پيكان و صنام در بازي بزرگ فصل 
در پايان بازي پرسپوليس و بازيافت و پس از خاتمه نمايش 
واليباليستهاي نونهال كه در قالب چهار تيم و در دو زمين 
به اجرا در مي آيد نوبت به دو تيم بزرگ اين فصل پيكان و
صنام مي رسد كه در دومين بازي اين فصل خود به بسياري 
ابهامات پايان دهند اين بازي تنها به يك ديدار بين دو
تيم مدعي خلاصه نمي شود، بلكه ديداري است كه برخلاف همه 
بازيهاي واليبال به جاي دو امتياز، چهار امتياز براي تيم 
برنده به همراه دارد. پيكان اگر در اين بازي پيروز خارج 
شود با يك تير دو هدف را مي زند. اول آنكه پيشاپيش به 
استقبال قهرماني جام برتر تهران مي رود و دوم آنكه يك 
گام به تكرار قهرماني جام برتر كشور به عنوان قهرمان چند
ساله كشور نزديك تر مي شود صنام هم با برد در اين ميدان 
به بسياري از آرزوهاي جامه عمل نپوشيده خود در واليبال 
ايران خواهد رسيد. 
برنامه بازيهاي امروز
(سالن شهداي 7 تير)
ساعت 15: پرسپوليس - بازيافت 
ساعت 18: پيكان - صنام]]>
</TEXT>
</DOC>
</HAMSHAHRI2>
