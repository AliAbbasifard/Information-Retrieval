<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-781020-001</DOCID>
<DOCNO>HAM2-781020-001</DOCNO>
<ORIGINALFILE>/1378/781020/adabh.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[هجدهمين جشنواره سراسري تئاتر فجر از
هفتم تا بيستم بهمن آغاز مي شود]]>
</TITLE>
<TEXT>
<![CDATA[گروه هنري: در حالي كه تا چند روز قبل آغاز برپايي 
جشنواره تئاتر فجر اول بهمن ماه اعلام شده بود، مدير
روابط عمومي اين جشنواره بدون هيچ توضيحي در باره دليل 
اين تغيير، زمان دقيق اين جشنواره را 7 تا 20 بهمن ماه 
اعلام كرد. 
ناصربخت در گفت وگويي از بخشهاي مسابقه، خارج از مسابقه، 
نمايشهاي خياباني، بين الملل و بخش جنبي به عنوان بخشهاي 
مختلف جشنواره نام برد و افزود: در بخش بين الملل اين 
جشنواره گروههاي نمايشي ازكشورهاي ايتاليا، آلمان، 
فلسطين، ارمنستان، روسيه و چين نمايش هاي خود را اجرا
مي كنند وقرار است مسئولان فرهنگي و هنري كشورهاي مختلف 
در بخش جنبي اين جشنواره سخنراني كنند. 
مدير روابط عمومي مركز هنرهاي نمايشي افزود: هيات 
بازخواني اين جشنواره پس از بررسي بيش از 370 متن نمايشي 
رسيده به دبيرخانه، 80 متن نمايشي براي شركت در بخشهاي 
مختلف اين جشنواره را انتخاب كرده كه از ميان آنهابراساس 
راي هيات بازبيني، 40 نمايش برتر براي حضور دربخش 
مسابقه پذيرفته شده اند. 
به گفته وي در بخش نمايش هاي خياباني هيجدهمين جشنواره 
تئاتر فجر42 نمايش خياباني از تهران و شهرستان ها شركت 
دارند كه اين نمايش ها در 20نقطه تهران شامل پارك هاي 
دانشجو، ساعي، خيام، لاله، هفت چنار، ملت وپارك شهر و
محوطه باز دانشگاههاي شهيد بهشتي، تهران، اميركبير، هنر، 
سينما تئاتر، شهرك اكباتان و جنب برج آزادي، اجرا خواهند
داشت. 
اين روابط عمومي همچنين در خبر ارسالي خود از حضور 33
نمايش تهراني در بخش مسابقه خبر داد و افزود: اين 
نمايشها از سوي هيات انتخاب، متشكل از سعيد كشن فلاح، 
امين تارخ و حسين مسافر آستانه براي شركت در بخش مسابقه 
معرفي شدند. هنوز از اسامي نمايشهاي منتخب شهرستاني بخش 
مسابقه خبري دريافت نشده است. 
عنوان نمايشهاي بخش مسابقه عبارتند از: 
پس تا فردا- محمد يعقوبي، پابلو نرودا- عليرضا كوشك 
جلالي، گلاب پاش و عيار- داود دانشور، مردي كه مي خواست 
مرد بماند- محسن قصابيان، مضحكه آدم - رضا كرم رضايي، عيد
و مرگ - امير عسگري، قهوه قجري - آتيلا پسياني، باشب، دريا، 
موج- افشين زارعي، عشق، آبي، آسماني - سيد يونس آبسالان، 
خشم و هياهو(مهرطوبي)- مهرداد راياني مخصوص(مشروط)،
شبهاي آوينيون - كورش نريماني، پهلوان كچل - داود فتحعلي 
بيگي، هشتمين سفر سندباد- كيومرث مرادي، باران اگر
بخواهد- آرش آبسالان، من ملك بودم - اسماعيل خلج، لباس 
جادوئي- رضا فياضي، باران بر بامهاي بي يقيني - جلال 
تجنگي، هذيان - حسن پارسائي، كشته به درگاه - مهرالسادات 
ميرحسيني، زندگي چيز خوبيه - مسعود موسوي، واپسين سودا- 
حسين احمدي نسب،(پيامبر خط عشق)-(خط عشق)- دكتر
قطبالدين صادقي، آريا داكاپو- ايرج راد، خديوي گنگ 
فرياد برآورد- حسن سرچاهي(مشروط)، حضرت زينب(ع)- دكتر
محمود عزيزي، نهر فيروزآباد- محمد رحمانيان(مشروط)،
پنهان خانه پنج در- حسين كياني(مشروط)، شمس پرنده - پري 
صابري، قمر در عقرب- شهره لرستاني(مشروط)، پدر- نصرالله 
قادري(مشروط)، اسيد- امير دژاكام(مشروط)، همه فرزندان 
خورشيد- شارمين ميمندي نژاد(مشروط)، باد اسب است - سيروس 
كهوري نژاد.]]>
</TEXT>
</DOC>
<DOC>
<DOCID>HAM2-781020-002</DOCID>
<DOCNO>HAM2-781020-002</DOCNO>
<ORIGINALFILE>/1378/781020/adabh.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[در جا زدن رمان ايراني]]>
</TITLE>
<TEXT>
<IMAGE>/1378/781020/p10-1.jpg</IMAGE>
<![CDATA[
نقدي بر گفتگوي همشهري با محمود دولت آبادي 
يوسف عزيزي بني طرف 
در گفتگويي كه روزنامه همشهري با محمود دولت آبادي انجام 
داد و در روزهاي هفتم و هشتم آذرماه به چاپ رسيد، مسايلي 
با وي در ميان گذاشته شد كه در اينجا فقط به يكي از
پاسخ هاي ايشان مي پردازم. 
دولت آبادي در پاسخ به پرسشي درباره "تعريف داستان 
ايراني" گفته است: "داستان به معناي ايراني ناب و محض، 
داستان هايي است كه ما به صورت حكايت و نقل در ادبياتمان 
داريم. ولي واقع امر اين است كه ادبيات داستاني امروزه 
ما، آموزه هايي است از ادبيات قاره اروپا كه در اين صد
سال جزو ما شده است و با توجه به روند دنيا و نزديك شدن 
قاره ها و ملت ها و فرهنگ ها به يكديگر، ديگر اصراري 
نيست كه تاكيد كنيم كدام بخش ها متعلق به ماست و كدام 
قسمت ها متعلق به ديگران. "
من در همين جا و پيرامون همين پاسخ درنگ مي كنم و اصولا" 
اين پرسش را مطرح مي كنم كه چرا در گذشته، ما داستان به 
معناي ايراني ناب و محض داشته ايم اما امروز نداريم. چرا
ما- ايرانيان و اعراب- در آن هنگام گونه هاي ادبي 
" مقامات "،" حكايت "، سبك داستان گويي "هزار و يك شب" و از
همه بالاتر، ادبيات عرفاني داشتيم كه خاص و ويژه اين سوي 
جهان است، اما اكنون از آفرينش هرگونه سبك و" ژانر" ادبي 
ناتوانيم؟ آيا واقعا" آن طور كه دولت آبادي مي گويد
" ديگر اصراري نيست كه تاكيد كنيم كدام بخش ها متعلق به 
ماست و كدام قسمت ها متعلق به ديگران "است به نظر
نگارنده در اين كلام مصاحبه شونده نوعي فرار از واقعيت و
گونه اي اقرار به ناتواني در خلاقيت نهفته است كه 
داستان نويسان و بويژه رمان نويسان دچار آن شده اند. با
اين همه، سخن دولت آبادي با صحبت هاي بعدي اش در تناقض 
است. دولت آبادي مي گويد: "به نظر من مي شود گفت فرهنگ 
بشري تعلق بشري دارد. اما آن چه يك اثر ايراني را مثلا" 
از يك اثر اندونزيايي جدا مي كند، روح ملت ايران در آن 
اثر است. روح يك ملت است كه در اثر هنري و ادبي انعكاس 
پيدا مي كند و چون آن روح از وجدان جمعي و قومي هر ملتي 
برمي خيزد، با توجه به نزديك شدن فرهنگ ها، آن روح به جا
و قوت خودش به عنوان نشانه هر ملت باقي است كه در ادبيات 
انعكاس پيدا مي كند و خودش نشانه تفاوت و تمايز هست. "
محمود دولت آبادي در پاسخ به اين كه 
روح ملي چه ويژگي هايي دارد هيچ پاسخي ندارد. وي در اين 
باره مي گويد: "گمان مي كنم اين ويژگي مورد نظر شما را
بايد در خود آثار جستجو كرد، چون من نه فرصت، نه قدرت و
نه بلاغتش را دارم كه بتوانم اين معناي بسيار وسيع و
دربرگيرنده را نظرمند(كذا)كنم. "
بايد از دولت آبادي پرسيد كه اين روح مورد نظر شما چيست 
و چه ويژگي هايي دارد; آيا اين روح يك پديده عيني است كه 
شما قدرت و بلاغت آن را نداريد تا ويژگي هايش را بيان 
كنيد يا اين كه يك موضوع ذهني ساخته و پرداخته پندار
شماست؟ با حالت دوم كاري نداريم كه اصولا" مبناي عيني 
ندارد و صرفا" يك تصور است. اما در حالت اول اگر شماي 
نويسنده مطرح اين ديار، قدرت و بلاغت آن را نداشته باشيد
كه ويژگي هاي "روح ايراني "يك رمان را بيان كنيد از چه 
كسي مي توان انتظار داشت اين كار را انجام دهد؟ آيا اين 
پديده آن قدر بغرنج و پيچيده است كه حتي شما هم 
نمي توانيد ويژگي هاي آن را براي ديگران ترسيم كنيد؟
به نظر من فقط صحبت اوليه دولت آبادي است كه ديدگاه او
را درباره رمان نويسي در ايران معاصر نشان مي دهد، يعني 
ايشان اصولا" اعتقادي به "رمان ايراني "به معناي خاص آن 
ندارند. اين نيز برخاسته از آسان گيري و تن آسايي اغلب
رمان نويسان ايراني است كه كمتر در پي نوجويي و خلاقيت 
بوده اند. آنان ترجيح مي دهند در جاده صاف و كوبيده گام 
بردارند و كمترين كوشش و زحمتي براي آفرينش "رمان ايراني "
به خرج دهند. آنان فكر مي كنند با برگرداندن نام هاي 
فرنگي به فارسي يا در بهترين حالت با بهره گيري از برخي 
شگردهاي رمان نويسي غربي مي توانند در جهان مطرح شوند. 
در صورتي كه ناقدان غربي و جهاني تنها به آثاري بها
مي دهند كه بويي از خلاقيت و نوجويي در آنها باشد و با
آثار خود غربيان متفاوت باشد وگرنه خود رمان هاي غربي از
بابت تكنيك و شگردهاي نوين رمان نويسي فرسنگ ها از آثار
وطني جلوترند. آن چه اكنون مي تواند در ادبيات جهاني 
براي خود جايي باز كند رماني يا حتي گونه نوين ادبي است 
كه ويژگي ها، تكنيك ها و شگردهاي نوين و خاص هر منطقه 
جغرافيايي را در خود نهفته داشته باشد مسلما" مناطقي كه 
داراي فرهنگ قصه گويي، داستان سرايي و سخن سرايي قوي تر
باشند مي توانند موفق تر عمل كنند، به شرطي كه 
ابداع گران اين مناطق قدري همت كنند و از آسان طلبي 
بپرهيزند و به "خلاقيت "به معناي كامل كلمه روي آورند. 
اين خلاقيت مي تواند بر مبناي - مثلا" - سنتزي از رمان 
معاصر غربي و ميراث عظيم فرهنگي ما باشد و اين كاري است 
كه پاره اي از نويسندگان عرب به آن پرداخته اند و
نويسندگان امريكاي لاتين چندين سال پيش به آن دست 
يازيدند. برخلاف نظر دولت آبادي هم اكنون علاوه بر رمان 
غربي كه پيشينه دويست ساله دارد، رمان امريكاي لاتين، 
رمان ژاپني و حتي رمان غربي مهر خود را بر ادبيات معاصر
جهان زده اند. هر يك از اين گونه هاي ادبي، ويژگي هاي 
خاص خود را دارند كه آنها را از رمان معاصر غربي متمايز
مي سازد و به همين دليل با اقبال ناقدان غربي و جهاني 
روبه رو مي شوند چون تكنيك و شگرد و سبك و حرف جديدي 
براي گفتن دارند. 
اصلا" چرا راه دوري برويم در همين همسايگي ما، طي ساليان 
گذشته برخي از نويسندگان عرب همانند اميل حبيبي، نويسنده 
معاصر فلسطيني(وفات 1996)كوشيدند از نوع ادبي "مقامات "
الهام بگيرند، از روح هنري آن استفاده كنند و بر اثر
سنتز آن با ژانرهاي ادبي غرب همانند رمان و نمايشنامه، 
ژانر يا گونه اي ادبي - عربي جديدي پديد آورند كه برخي از
ناقدان، آن را" حكايت نمايشي "ناميده اند. پاره اي از
نويسندگان مصري نيز با بهره گيري از نثر و زبان آثار
صوفيان و عارفان و تاريخنگاران كهن عرب، كارهاي جديدي 
ارايه داده اند. برجسته ترين اين نوع آثار را جمال 
قيطاني نويسنده مبتكر و نام آور مصري نگاشته است. 
رمان نويسان عرب علاقه مند به نوگرايي - هم در فرم و شكل 
رمان و هم در محتوا و زبان - به تجربه هاي متنوعي دست 
يازيده اند. زبان عربي - و زبان فارسي نيز- بار سنگين 
گنجينه اي را به دوش مي كشد كه طي ساليان دراز، به روي 
هم انباشته شده است. اكنون در دنياي عرب، نويسندگاني 
آمده اند و مي خواهند اين گنجينه و اين ثروت انباشته را
زنده كنند و به كمك آن، حساسيت روزگار و بحران تمدن خود
را بازگو كنند. بهترين آزمون ها در اين عرصه، از آن جمال 
قيطاني است كه با توجه به نثر كتاب تاريخ "ابن اياس "و
شگردهاي داستاني است، رماني نوشته كه ويژگي هاي يك رمان 
عربي را با خود دارد. گفتني است كه "ابن اياس "در
تاريخنگاري و نثر تاريخي عربي، جايگاهي همانند بيهقي در
زبان فارسي دارد اما متاسفانه ما، در ايران كاري در اين 
زمينه و يا خلاقيتي ديگرگون در عرصه ادبي ارايه 
نكرده ايم. 
اگر عطار و بيهقي و حميدي و ابوالخير و سعدي و مولوي و
حافظ همچنان در ادبيات ايران و جهان مطرح اند به دليل 
خلاقيت ناب ادبي بوده است آنان سبك و زبان و گونه يا
گونه هاي ادبي خاص اين جاي جهان را به جهانيان عرضه 
كرده اند. چرا فرزندان اين غول هاي ادبي نمي توانند به 
كارهايي درحد آنان دست يازند و همچنان مقلد كار ديگرانند
و پاي در راه آنان مي نهند؟ اين پرسشي است كه محمود
دولت آبادي و ديگر رمان نويسان معاصر ايراني بايد به آن 
پاسخ دهند.]]>
</TEXT>
</DOC>
<DOC>
<DOCID>HAM2-781020-003</DOCID>
<DOCNO>HAM2-781020-003</DOCNO>
<ORIGINALFILE>/1378/781020/adabh.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[آيا روزگار" شعر" سرآمده است؟]]>
</TITLE>
<TEXT>
<IMAGE>/1378/781020/p10-2.jpg</IMAGE>
<![CDATA[
گزارشي از وضعيت "شعر" در آلمان پايان قرن 20
چاپ كتابهاي شعر براي ناشران حكم كابوس را پيدا كرده 
است: فروش نمي روند
اخيرا" "اولاهان "شاعر آلماني كتابي منتشر كرده است با
عنوان" سروده هاي به خاطر سپردني "كه ظرف چند هفته به 
چاپ سوم رسيده است 
توماس مكاولي، مورخ انگليسي، 175 سال پيش نوشت: با
پيشرفت تمدن شعر به ناچار بايد ميدان را خالي كند. از آن 
زمان تا امروز تمدن پيشرفت چشمگيري كرده، به طوري كه گاه 
به دليل دو جنگ جهاني در اين قرن روبه افول به سمت 
وحشي گري نيز گرايش يافته است. جمله "شعر گفتن پس از
آشويتز نشان از وحشي گري است "پس از 1945 در فلسفه آلمان 
بسيار مهم تلقي مي شد. اگر چه تئودور دبليو آدورنو بعدها
گفته خود را اصلاح كرد، اما شعر در آلمان تا مدتهاي 
مديدي نمي توانست خود را از اين ترديد رها كند كه تصاوير
شاعرانه وحشتي را كه در جهان ريشه دوانده ناچيز مي شمرند. 
امروزه در عوض به نظر مي رسد كه شعر با بي اعتنايي 
روبه روست. در غوغاي مصرف گرايي و رسانه هاي گروهي به 
نظر مي رسد كه شعر با توجه به نيازي كه به تمركز و سكوت 
دارد از مد افتاده است چاپ كتابهاي شعر براي ناشران حكم 
كابوس را پيدا كرده است: فروش نمي روند و چون شاعران از
راه سرودن شعر نمي توانند امرار معاش كنند، هميشه چشم به 
يارانه هاي فرهنگي دارند. البته اين نكات منفي مبالغه اي 
بيش نيست شبي نيست كه در آلمان گروهي در جايي به 
شعر خواني نپردازند. در چهار سال گذشته سه بار
مهمترين جايزه ادبي كشور يعني جايزه جورج باخنر به 
شاعران واقعي تعلق گرفته است. و وقتي ستارگان آسمان شعر
مثل پيتر رامكورف يا هانس مگنوس انزنبرگر مجموعه هاي 
جديدي چاپ مي كنند با استقبال عموم روبه رو مي شوند. 
هيچ نويسنده اي مثل اولاهان(متولد 1946- شهر راين لند)
باعث رونق يافتن بازار كتابهاي شعر نشده است. مجموعه هاي 
اشعار او- از هرزاوبركوف(1981)تا گاليلو اون زوي فراون 
(1997)- هر يك 40000 نسخه فروش رفته اند اشعار او بااين 
كه از تكنيك برتري برخوردار است اما هرگز عاري از روحيه 
سرزندگي و نشاط نيست. سروده هاي او مايه هاي هميشگي شعر
را با خود دارد: عشق، فصل ها، چشم اندازهاي طبيعت، 
ناپايداري گردون و مرگ. اشعار او با زبان زميني شان 
خواننده را به خود جذب مي كنند، زباني روزمره و اغلب
بسيار خودماني. اولاهان ضمن پيروي از سنت هاي افتخارآميز
شعر آنها را به سخره مي گيرد و درمورد سرودن شعر، شعر
مي سرايد. يكي از اين كتابها" جمله هاي مواج "نام دارد
كه در آن تمدن آنگونه كه توماس مكاولي مي انديشد، به سمت 
دريا حركت مي كند و عازم سواحل ناشناخته اي مي شود،
شاعران را پشت سرمي گذارد; كوچكتر و كوچكتر مي شوند و
وقتي از جامعه خداحافظي مي كنند" آنها را مي توان ديد، 
تك و تنها، كه هنوز علامت /مي دهند جمله هاي مواج همچون 
كلاهها و پرچمها". 
حال به دنبال اين تصوير رقت انگيز از شاعران فراموش شده، 
اولاهان كتابي آورده است كه همچون مشعلي است تا از
ناپديد شدن شاعران جلوگيري كند. نام اين كتاب" سروده هاي 
به خاطرسپردني "است وگرچه در آن حتي يك شعر از خودش ديده 
نمي شود اما كتابي است موفق: ظرف چند هفته به چاپ سوم 
رسيده است. اولاهان سروده هاي 122 شاعر آلماني را در 800
سال گذشته گردآورده است از والتر وان در واگل ويد تا
اينگبورگ باخمن. انتخاب اشعار خيلي بديع نيست و بجز چند
استثناء، معروفترين سروده هاي مشهورترين شاعران را در
خود دارد، مثل گريفيوس، گوته، شيلر، هولدرين، هاينه، 
موريكه، فونتانه، دراسته - هولشاف، برخت، ريلكه و بن. 
اولاهان يادداشتهاي مفيدي افزوده است ; و اشاره اي كه به 
آدرسهاي شبكه اينترنت مي كند نشان از دقت اوست و در ضمن 
تلويحا" و به شوخي امتيازي است كه به كودكان عصر
كامپيوتر مي دهد، كودكاني كه عادت زيادي به كتاب خواندن 
ندارند. 
كار بديع و آشكارا مفيدي كه صورت گرفته، درخواستي است 
كه كتاب از خواننده ها دارد: اولاهان از آنان مي خواهد
تا" حفظ كنند وبلند بخوانند. "نمونه اي از درخواست 
نويسنده چنين است كه: "اين اشعار را بخوانيد تا ببينيد
كه شعر نابچيست، تا مصوت ها و صامت هاي آنها را لمس 
كنيد. "
اين گلچين خواستار برگشتي دلپذير به سنت شعر خواني است 
و موءكدا" اعلام مي دارد كه ماهيت شعر كهن را باور دارد. 
در پايان قرن و در واقع پايان هزاره، "سروده هاي 
به خاطرسپردني "نشانگر گنج 
پنهاني از سنن طبقه متوسط است كه ازخوانندگانش مي خواهد
تا آن ها را حفظ كنند. افزون بر اينها، وقتي كلاوس وان 
دوهناني، شهردار سابق هامبورگ و يكي از وزراي سابق بن و
نيز نويسنده معروف كتابهاي درسي در موءخره كتاب اعتراف 
مي كند كه "هنوز عاشق شعر است "اشاره اي است كه با
موازين اجتماعي همخواني دارد. به ظاهر در آستانه سال 
2000، تمدن گرايش به كنار گذاشتن شعر ندارد، بلكه 
مي خواهد با اشتياق و آغوش باز به سمت آن بازگشت كند. 
نوشته: يوخن هيبر
مترجم: محمدرضا قليچ خاني 
منبع: شماره آگوست و سپتامبر 1999 مجله دويچلند]]>
</TEXT>
</DOC>
<DOC>
<DOCID>HAM2-781020-004</DOCID>
<DOCNO>HAM2-781020-004</DOCNO>
<ORIGINALFILE>/1378/781020/ejtem.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[چهارمين گردهمايي ارائه آخرين يافته هاي 
تحقيقات مطبوعاتي برگزار مي شود]]>
</TITLE>
<TEXT>
<![CDATA[گروه اجتماعي: چهارمين گردهمايي ارائه آخرين يافته هاي 
پژوهش هاي مطبوعاتي در بيستم دي ماه سال جاري از سوي 
مركز مطالعات و تحقيقات رسانه ها برگزار مي شود. در اين 
گردهمايي دكتر نعيم بديعي عضو هيات علمي دانشكده علوم 
اجتماعي دانشگاه علامه طباطبايي نتايج و يافته هاي پژوهش 
خود در مورد تحليل محتواي مطالب ايران در روزنامه هاي 
تهران، بررسي گفتمان هاي سالهاي 1368 و 1376 و خانم زهرا
دارياپور عضو هيات علمي دانشگاه شاهد يافته هاي پژوهش 
خود در مورد ميزان رضامندي شغلي روزنامه نگاران كشور را
ارائه خواهند كرد. 
اين گردهمايي در روز دوشنبه 20 دي ماه 1378 از ساعت 15
تا 17 در سالن اجتماعات دانشكده علوم اجتماعي دانشگاه 
علامه طباطبايي واقع در خيابان شريعتي، سه راه ضرابخانه، 
خيابان شهيد كتابي برگزار خواهد شد و طي آن استادان و
صاحبنظران، پژوهشگران و دانشجويان رشته هاي ارتباطات و
علوم اجتماعي يافته ها و نتايج دو تحقيق مذكور را مورد
بحث و بررسي قرار خواهند داد.]]>
</TEXT>
</DOC>
<DOC>
<DOCID>HAM2-781020-005</DOCID>
<DOCNO>HAM2-781020-005</DOCNO>
<ORIGINALFILE>/1378/781020/ejtem.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بهترين مقاله درباره آزادي مطبوعات و
اخلاق حرفه اي به مسابقه گذاشته مي شود]]>
</TITLE>
<TEXT>
<![CDATA[انجمن صنفي روزنامه نگاران با همكاري مركز اطلاعات 
سازمان ملل در تهران مسابقه بهترين مقاله درباره "آزادي 
مطبوعات و اخلاق حرفه اي "برگزار مي كند. 
اين مسابقه به مناسبت 14 ارديبهشت(3 مي 2000)روز جهاني 
آزادي مطبوعات برگزار مي شود. انجمن صنفي و مركز اطلاعات 
سازمان ملل در تهران از كليه روزنامه نگاران كشور دعوت 
به عمل آورده اند تا در اين مسابقه شركت نمايند. 
علاقه مندان مي توانند مقالات خود را در حداكثر 20 صفحه 
تا 15 فروردين 1379 به آدرس انجمن صنفي روزنامه نگاران 
ايران واقع در بلوار كشاورز، خيابان شهيد كبكانيان "كوچه 
هفتم، پلاك 87 ارسال كنند. 
به سه نفر از برگزيدگان اين مسابقه لوح تقدير و جوايزي 
از سوي انجمن صنفي و مركز اطلاعات سازمان ملل اهدا
مي شود.]]>
</TEXT>
</DOC>
<DOC>
<DOCID>HAM2-781020-006</DOCID>
<DOCNO>HAM2-781020-006</DOCNO>
<ORIGINALFILE>/1378/781020/ejtem.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مهاجراني: نتوانسته ايم مقاومت مردم را
در آثار هنري ارائه كنيم]]>
</TITLE>
<TEXT>
<![CDATA[منطقه شلمچه از قابليت هاي بالايي براي نشان دادن آثار
دفاع مقدس برخوردار است 
وزير فرهنگ و ارشاد اسلامي در خرمشهر گفت: مردم خرمشهر
باتفنگ هاي معمولي نيمه خودكار، 45 روز درمقابل دشمن 
مقاومت كردند ولي متاسفانه ما نتوانسته ايم اين مقاومت 
مردم را درنمايش ها، قصه ها، و كارهاي هنري خود ارايه 
كنيم. 
دكتر مهاجراني در جمع گروهي از مردم خرمشهر و هنرمندان 
شركت كننده در جشنواره موضوعي فيلم هاي اجتماعي در
آبادان، درتالار فانوس خرمشهرافزود: بايد اين حماسه مردم 
را بخوبي شناسايي كرد تا براساس آن برنامه ريزي و آثار
هشت سال دفاع مقدس را حفظ و احيا كرد. 
وي افزود: باتوجه به جمعيت شهرستان خرمشهربايستي پنج 
سرسراي فرهنگي براي ارايه مراسم گوناگون ومتنوع فرهنگي 
دراين شهرستان احداث شود. 
وزيرفرهنگ و ارشاداسلامي همچنين در ادامه سفر يك روزه 
خود به آبادان وخرمشهر، عصر يكشنبه از زيارتگاه شهداي 
شلمچه ديدن كرد. 
دكترمهاجراني در حاشيه اين ديدار گفت: منطقه شلمچه از
قابليتهاي بالايي براي نشان دادن آثاردفاع مقدس برخوردار
است و بايد به گونه اي برنامه ريزي شود كه افراد
بازديدكننده ازمناطق جنگي، نوعي شناخت از شرايط هشت سال 
دفاع مقدس را احساس كنند. 
وي بااعلام آمادگي وزارت فرهنگ وارشاد اسلامي براي حفظ
و احياي يادگارهاي دفاع مقدس افزود: اميدواريم كه 
بتوانيم بامعاونت فرهنگي ستاد همكاري داشته باشيم و از
ارزشهاي هشت سال جنگ تحميلي دفاع كنيم. 
وي افزود: اين وزارتخانه در نظر دارد كه درمناطقي كه 
دردوران دفاع مقدس درگير مستقيم با جنگ بوده اند متناسب
با نوع فرهنگ جاري درآنها برنامه ريزي داشته باشد. 
وزيرفرهنگ وارشاد اسلامي براي بازديد از طرح ها
وامكانات فرهنگي آبادان وخرمشهر و شركت درآيين افتتاحيه 
دومين جشنواره موضوعي فيلم باموضوع سينماي اجتماعي كه از
يكشنبه شب در آبادان آغاز بكار كرد به اين منطقه سفر
كرده است. 
اين جشنواره از 19 دي ماه به مدت چهار روز در شهرهاي 
آبادان، اهواز ودزفول برپا مي شود.]]>
</TEXT>
</DOC>
<DOC>
<DOCID>HAM2-781020-007</DOCID>
<DOCNO>HAM2-781020-007</DOCNO>
<ORIGINALFILE>/1378/781020/ejtem.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[كارگران مبتلا به بيماريهاي شغلي را
دريابيد]]>
</TITLE>
<TEXT>
<![CDATA[اصولا" نيروي انساني متعهد بدون ترديد يكي از مهمترين 
سرمايه هاي جامعه محسوب مي شود كه با اشتغال در سنگر
توليد چرخ هاي اقتصادي جامعه را به حركت در مي آورد و
شكوفايي اقتصادي را تضمين مي نمايد. 
بديهي است استمرار حركت در مسير توسعه نيز خود مستلزم 
حفظ اين نيرو از طريق اعمال سياست هاي حمايتي از جمله 
تامين خدمات بهداشتي و درماني براي آنان است كه ضمن 
ارتقاء سطح بهداشت جامعه زمينه ساز پرورش استعدادهاي 
درخشان و تبلور افكار نو و خلاق در عرصه توليد بوده و
شرايط رقابت در بازارهاي جهاني را براي ايران اسلامي 
فراهم مي آورد. 
در اهميت حفظ سلامت منابع انساني و نيرومند كار مولد و
به منظور روشن تر شدن موضوع بايد گفت اگر از مدير
كارخانه اي سئوال كنيم چنانچه خداي ناخواسته در اثر
حادثه اي ناگوار و ناگهاني نصف كارخانه و ماشين آلات و
منابع مادي و سرمايه اي شما نابود شود چه اقدامي انجام 
مي دهيد؟ احتمالا" پاسخ خواهد داد كه با استفاده از
مزاياي بيمه و يا استقراض، سرمايه و ماشين آلات كارخانه 
را تامين و به حيات اقتصادي و صنعتي و توليدي خود ادامه 
خواهد داد. ولي وقتي از همين مدير كارخانه سئوال كنيم 
چنانچه در اثر بيماريهاي شغلي ناتوان كننده و يا يك 
حادثه ناگهاني ناشي از كار نصف منابع انساني يعني 
كارگران و سرپرستان شما از بين برود چه كاري انجام 
مي دهي؟ مسلما" به راحتي نمي تواند پاسخ اين سئوال را
ارائه دهد چرا كه در قبال از دست رفتن منابع انساني مولد
يعني كارگران و سرپرستان كارآزموده و ماهر و
باتجربه ضمانت نامه و بيمه اي وجود ندارد لذا جايگزين 
كردن و جذب و استخدام عده زيادي كارگر و سرپرست جديد
ماهر و متخصص كه به صورت يك گروه منسجم و متحد كار كنند
سالها وقت نياز دارد و متاسفانه شاهد آن هستيم كه اغلب
مديران كارخانه ها در انجام وظايف مديريتي خود به منابع 
مادي بيشتر از منابع انساني اهميت مي دهند مثلا" براي 
سرويس و نگهداري و تعميرات ماشين آلات خط توليد
برنامه ريزي دقيق و گزاف از قبل تنظيم شده دارند تا
مبادا در خط توليد وقفه و ركودي ايجاد شود ويا دستگاه يا
قطعه اي از ماشين آلات آسيب ببيند ولي همين مديران به 
سرويس و نگهداري كاركنان به ويژه كارگران كم توجه يا
بي توجه هستند و در معاينات دوره اي ساليانه كارگران و
ارائه خدمات بهداشتي كه در حقيقت سرويس و نگهداري منابع 
انساني است سهل انگاري و مسامحه مي كنند. از طرف ديگر
كارگران در طول ساليان پس از پيروزي شكوهمند انقلاب
اسلامي از نداشتن قانون كار اسلامي خلاء بزرگي را احساس 
مي كردند چرا كه قانون كار سابق تحت هيچ شرايطي قادر به 
برآورده ساختن نيازهاي اقتصادي، اجتماعي و انساني و
بهداشتي و درماني جامعه سخت كوش و تلاشگركارگران نظام 
مقدس جمهوري اسلامي نبود. از اين جهت به عقيده نگارنده 
قانون كار جمهوري اسلامي ايران در فصل چهارم در بعد
بهداشت و حفاظت كار توجه خاص را نسبت به حفظ سلامت 
كارگران مبذول داشته به ويژه تبصره يك ماده 92 يكي از
تبصره هاي شاخص در حمايت هاي بهداشتي و درماني از
كارگران است كه به نظر مي رسيد با اجراي اين تبصره 
مشكلات تغيير شغل كارگران برطرف گردد ولي در بسياري از
موارد مهم به دليل عدم ضمانت اجرايي قانون و ضعف 
مديريت ها، سلامت كارگران و صنعتگران در معرض تهديد جدي 
قرار گرفته است. به عنوان مثال ماده 92 قانون كار كليه 
واحدهاي موضوع ماده 85 قانون كار جمهوري اسلامي ايران را
كه شاغلين در آنها به اقتضاي نوع كار در معرض بيماريهاي 
شغلي ناشي از كار قرار دارند مكلف و موظف نموده است بايد
براي همه افراد مذكور پرونده پزشكي تشكيل دهند و حداقل 
سالي يك بار توسط مراكز بهداشتي درماني از آنها معاينه و
آزمايش هاي لازم را به عمل آورند و نتيجه را در پرونده 
مربوطه ضبط نمايند و در تبصره يك همين ماده قانوني قيد
گرديده است چنانچه با تشخيص شوراي پزشكي نظر داده شود كه 
فرد معاينه شده به بيماري ناشي از كار مبتلا يا در معرض 
ابتلا باشد كارفرما و مسئولين مربوطه مكلفند كار او را
براساس نظريه شوراي پزشكي مذكور بدون كاهش حق السعي در
قسمت مناسب ديگري تعيين نمايند. واقعيت اين است كه در
حال حاضر طبق آمار و ارقام منتشره توسط اداره كل بهداشت 
حرفه اي وزارت بهداشت و درمان و آموزش پزشكي در
كارگاههاي با رنج كارگري بين 20 تا 50 نفر استان اصفهان، 
با 35 درصد بيشترين درصد موارد حادثه برق گرفتگي كل كشور
را به خود اختصاص داده است و از طرف ديگر طبق آمار و
ارقام موجود در واحد بهداشت حرفه اي مركز بهداشت استان 
اصفهان از مجموع حدود 5/6 درصد كارگران سطح استان كه در
سال 75 مورد معاينات دوره اي ساليانه قرار گرفته اند
تعداد 688 نفر به بيماريهاي شناخته شده ناشي از كار
مبتلا بوده اند به طوري كه با كمي دقت در تعداد كارگران 
معاينه شده و تعداد كارگران مبتلا به بيماريهاي شغلي آن 
هم در يك استان مي توان به اهميت تعيين تكليف كارگران 
مبتلا به بيماري شغلي واقف شد. ولي در كمال تاسف عليرغم 
تاكيد تبصره يك ماده 92 قانون كار در خصوص تشكيل شوراي 
پزشكي و نهايتا" تغيير شغل كارگر هنوز مشخص نيست كدام 
ارگان يا سازماني موظف به تشكيل شوراي پزشكي مي باشد و
اين در شرايطي است كه حدود ده سال از تصويب قانون كار
مي گذرد. از طرف ديگر هدف از انجام معاينات ساليانه 
كارگران تشخيص به موقع و زودرس بيماري هاي حرفه اي است 
تا اين كه بتوان قبل از پيشرفت بيماري ناشي از كار كه 
معمولا" ناتوان كننده و غيرقابل درمان است براي كارگر
بيمار چاره اي انديشيد و با اقدامات اصلاحي و بهسازي و
يا قطع تماس كارگر با عوامل بيماري زا از پيشرفت بيماري 
شغلي و خانه نشين و زمينگير شدن كارگر جلوگيري كرد. 
بديهي است در شرايط حاضر كه هيچ سازمان يا ارگاني وظيفه 
تشكيل شوراي پزشكي را به عهده نگرفته است هدف از معاينات 
كارگران برآورده نشده و هر ساله هزاران نفر از كارگران 
تلاشگر و غيور و قانع كشور به دليل سهل انگاري و يا عدم 
احساس وظيفه بعضي از مسئولين در اثر بيماريهاي ناشي از
كار از كارافتاده مي گردند لذا با توجه به اين كه يكي از
اولويتهاي برنامه رياست محترم جمهوري جناب آقاي خاتمي 
اجراي قانون مي باشد زمان آن رسيده است كه فصل چهارم 
قانون كار درخصوص مسائل ايمني و بهداشتي در مورد طبقه 
كارگر و صنعتگر و تلاشگر جامعه اعمال گردد و ان شاءالله 
مطرح كردن مواردي همچون مشكلات اقتصادي اجتماعي و سياسي 
و غيره مانعي بر اجراي فصل چهارم قانون كار به ويژه 
اجراي تبصره يك ماده 92 نگردد چرا كه درحقيقت قانون كار
جمهوري اسلامي ايران هيچگونه پيش شرطي را براي اجراي فصل 
چهارم قانون كار در نظر نگرفته است. به عقيده نگارنده 
مواد قانوني قانون كار در خصوص حفظ صيانت نيروي كار كافي 
و راهگشا و تنها مشكل ضعف مسئولين مربوطه در اجراي قانون 
مي باشد. 
مهندس عليرضا رضاخواه 
كارشناس بهداشت صنفي 
دانشگاه علوم پزشكي اصفهان]]>
</TEXT>
</DOC>
<DOC>
<DOCID>HAM2-781020-008</DOCID>
<DOCNO>HAM2-781020-008</DOCNO>
<ORIGINALFILE>/1378/781020/ejtem.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[چگونه بر عزت نفس خود بيفزائيم؟
كنار بكشيم]]>
</TITLE>
<TEXT>
<![CDATA[غالبا" مجبوريم حتي وقتي كه از ما نخواسته باشند، عقايد
و نظرات خود را ابراز كنيم. درباره رفتار خويشاوندي، 
قضاوت يا از كار همكاري انتقاد مي كنيم. با موضع گيري 
همسايه اي درباب موضوعات اجتماعي يا با اظهارات همسر خود
مخالفت مي كنيم. با تحميل يك ايده، مقاومت در برابر
ايده اي ديگر، با چسبيدن به يك فكر، به بدترين دشمن خود
بدل مي شويم. آن قدر با ديگران كلنجار مي رويم و داد و
بيداد راه مي اندازيم كه فرصت پرداختن به زندگي خود را
از دست مي دهيم گاهي كنار كشيدن و نظاره كردن، زندگي را
بهتر مي چرخاند. 
مواقعي وجود دارند كه در آنها لب فرو بستن بهترين راه حل 
است. دردسر و گرفتاري بدون دخالت ما ممكن است آسانتر حل 
شود. 
گاهي سكوت رساتر از سخن گفتن است و دانستن اين نكته 
سودمند است كه چه زماني بايد اقدام كرد و چه زماني بايد
خود را كنار كشيد جزء رازآلود عزت نفس اين است كه زمان 
سخن گفتن و زمان دم فروبستن، زمان دخالت كردن و زمان 
كنار كشيدن را آگاهانه برگزينيم. 
جزء راز آلود عزت نفس اين است كه زمان سخن گفتن و زمان 
دم فرو بستن، زمان دخالت كردن و زمان كنار كشيدن را
آگاهانه برگزينيم. 
نوشته: دكتر ب. رابينسن 
ترجمه: دكتر منوچهر غيبي]]>
</TEXT>
</DOC>
<DOC>
<DOCID>HAM2-781020-009</DOCID>
<DOCNO>HAM2-781020-009</DOCNO>
<ORIGINALFILE>/1378/781020/ejtem.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نفت جنوب]]>
</TITLE>
<TEXT>
<IMAGE>/1378/781020/p12-5.jpg</IMAGE>
<![CDATA[
.. در اهميت نفت ايران براي دولت انگليس همين بس، كه 
مخبر رويتر صريحا" اعلام كرد: نفت ايران هفتاد و پنج 
درصد دستگاه هاي صنعتي و وسايل نقليه امپراطوري بريتانيا
را به گردش در مي آورد. روزي كه اين معادن تعطيل شود 75% 
صنايع و كشاورزي از بين رفته و به همين نسبت دريانوردي و
آسمان پيمايي هاي ما تعطيل خواهد شد. "
با وجود بهره برداري سرشار دولت انگليس از نفت ايران در
جريان جنگ جهاني اول، شركت نفت انگليس و ايران به بهانه 
اينكه آلمانيها در لوله هاي نفت خرابكاري كرده بودند 614
هزار ليره از ايران خسارت مطالبه كرد(100 هزار ليره 
براي تعمير لوله و 514 هزار ليره براي كار نكردن طي چند
ماه)در نتيجه ادامه يافتن اين اختلافات شركت با دولت 
ايران، در سال 1298(1919 م)حسابدار قسم خورده انگليسي 
" مك لين تاك "به حسابهاي شركت نفت رسيدگي كرده و طي 
گزارشي كه به دولت ايران داد اعلام كرد كه "شركت نفت 
جنوب مبلغ 535 هزار ليره(تا آن موقع)كمتر از حق 
امتيازي كه بايد به دولت ايران مي پرداخت، پرداخته است ! "
در سالهاي بعد امپرياليسم انگليس به روش معمول خود، به 
انواع حيله ها كوشيد تا همين حق امتياز ناچيز را هم 
نپردازد چنانكه طي سالهاي 1304 تا 1310 حق امتياز
دريافتي دولت ايران از يك ميليون و 54 هزار ليره در سال 
به 307 هزار ليره در سال كاهش يافت ; و اين در حالي بود
كه در اين مدت محصول نفت بسيار افزايش يافته بود. اين 
كاهش دريافت دولت ايران از آنجا ناشي مي شد كه شركت نفت 
ابتدا حقوق روءساي شركت و ماليات دولت انگليس را از مبلغ 
سود كم كرده و سپس حق الامتياز ايران را محاسبه نموده 
بود! 
اين مثال ها فقط مشتي از خروار و نمونه اي از اجحافات 
شركت نفت انگليس و ايران در طول نيم قرن غارت منابع كشور
ماست. دراين مدت سهم ملت ما فقر جانكاه و عقبماندگي بود
و" تحفه "انگليسي ها يعني ترياك كه در ايران شيوع پيدا
كرده بود. 
كاريكاتورها از آرشيو: حميد ساهر
تهيه كننده: رويا زارع 
]]>
<IMAGE>/1378/781020/p12-1.jpg</IMAGE>
<![CDATA[
روزنامه باباشمل]]>
</TEXT>
</DOC>
<DOC>
<DOCID>HAM2-781020-010</DOCID>
<DOCNO>HAM2-781020-010</DOCNO>
<ORIGINALFILE>/1378/781020/elmif.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[براي نخستين بار در كشور; رشته دانشگاهي 
" ادبيات كودك ونوجوان "ايجاد مي شود]]>
</TITLE>
<TEXT>
<![CDATA[رشته جديد از سال 1380 در مقطع كارداني و كارشناسي 
دانشجو مي پذيرد
گروه علمي فرهنگي: رشته دانشگاهي ادبيات كودك و نوجوان، 
از سال 1380 در كنار رشته ادبيات فارسي در مقطع كارداني 
و كارشناسي ايجاد مي شود. 
در اولين همايش ادبيات فارسي و تعليم و تربيت كودكان و
نوجوانان كه در دانشگاه سبزوار برگزار شد، ضرورت ايجاد
چنين رشته اي كه قبلا" توسط اعضاي هيات علمي گروه ادبيات 
فارسي به شوراي پژوهشي اين دانشگاه ارائه شده و توسط
وزارت فرهنگ و آموزش عالي پذيرفته شده بود، توسط
شركت كنندگان مورد بحث و تبادل نظر قرار گرفت. اين رشته، 
يك دوره ميان رشته اي و در واقع ميانه ادبيات فارسي و
تعليم و تربيت است و دانشجويان بايد، تعدادي از درس هاي 
ادبيات فارسي را به همراه چند واحد علوم تربيتي مثل 
روان شناسي و كلياتي از داستان نويسي و مقاله نويسي 
بگذرانند. 
به گفته دكتر عباس محمديان، دبير همايش ادبيات فارسي و
تعليم و تربيت كودكان و نوجوانان، درس ها كاربردي خواهد
بود و در مقايسه ادبيات ما با ادبيات جهان، دروس تخصصي 
اولويت خواهد يافت. 
براساس اين گزارش، تا قبل از اتمام سال 78 سر فصل ها
تهيه شده و از سال 80 رشته ادبيات كودك و نوجوان دانشجو
خواهد گرفت. شرايط پذيرش دانشجو و مسائلي از اين قبيل 
مانند رشته هاي ديگر انجام خواهد شد، يعني از طريق كنكور
و با همان روال و بالطبع، نوع و ارزش مدرك هم، همانند
همه رشته هاي آموزش عالي است.]]>
</TEXT>
</DOC>
<DOC>
<DOCID>HAM2-781020-011</DOCID>
<DOCNO>HAM2-781020-011</DOCNO>
<ORIGINALFILE>/1378/781020/elmif.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[گفت وگو با رحيم عبادي معاون پرورشي وزير
چوب نگرش هايمان را
آموزش و پرورش ; 
مي خوريم]]>
</TITLE>
<TEXT>
<IMAGE>/1378/781020/p11-1.jpg</IMAGE>
<![CDATA[
اشاره: 
بسياري از كارشناسان و صاحبنظران جهان، پرورش را
جرياني منظم و مستمر كه هدف آن كمك به رشد جسماني، 
شناختي، رواني، اخلاقي، اجتماعي و به طور كلي رشد شخصيت 
پرورش يابندگان در جهت كسب هنجارهاي موردپذيرش جامعه و
نيز كمك به شكوفا شدن استعدادهاي آنها تعريف مي كنند. در
اين ميان آموزش، وسيله اي است براي رسيدن به اهداف 
پرورشي. بنابراين پرورش يكي از مهم ترين هدف هاي نهادهاي 
رسمي و دولتي يعني مدارس و دانشگاهها است. درحالي كه در
كشور ما پيش و بيش از پرورش، به آموزش اولويت داده شده 
است. فريبا صحرايي و سيدافشين اميرشاهي اعضاي گروه 
علمي فرهنگي همشهري با رحيم عبادي معاون پرورشي وزير
آموزش و پرورش گفت وگويي صورت داده اند. البته به دليل 
گسترده بودن بحث هاي مربوط به پرورش، تنها چند محور مورد
سوءال و جواب قرار گرفته و گفت وگو درباره ساير محورهاي 
مربوط به مسائل پرورشي، به آينده موكول شده است. اين 
گفت وگو در پي مي آيد. 
* لطفا" به طور خلاصه بفرماييد وظايف معاونت پرورشي 
وزارت آموزش و پرورش چيست؟
- از دو منظر مي توان در اين باره توضيح داد پس از
پيروزي انقلاب اسلامي، با توجه به ماهيت نظام كه يك نظام 
آموزشي بود، در فعاليت هاي پرورشي به معناي خاص آن كه 
برگرفته از ماهيت اعتقادي نظام بود، توجه به تربيت صحيح 
دانش آموزان مدنظر قرار گرفت. نوع برنامه هاي پرورشي كه 
پيش از انقلاب وجود داشت، نيازمند تغييروتحولي در
جهت گيري ها، محتوا، روش و. بود. از اين رو، پايه اصلي 
كار پرورشي با تاسيس نهاد امور تربيتي در آموزش و پرورش 
آغاز شد و دو وظيفه اصلي برعهده اين نهاد امور تربيتي 
قرار گرفت. وظيفه اول، تكميل نواقص نظام آموزش و پرورش 
در بعد پرورشي و تلاش در جهت تاسيس برنامه هاي تكميلي 
براي متعادل سازي نظام آموزش و پرورش بود وظيفه دوم نيز
تلاش درجهت تغيير بنيادي نظام آموزش و پرورش با هدف 
اولويت دادن برنامه ها و هدف هاي پرورشي بر نظام آموزشي 
صرف است. نتيجه هم، كارآمد كردن نظام آموزش و پرورش 
به صورت جامع و همه جانبه است. اين، دو ماموريت اصلي 
حوزه پرورش است كه از ابتداي انقلاب شروع شده است. البته 
در ابتدا اين حوزه، به صورت معاونت پرورشي نبود، بلكه 
به صورت اداره كل بود. سپس تنوع كارهاي پرورشي در آموزش 
و پرورش باعث شد كه حوزه فعاليت هاي گروهي، مشاوره، 
فعاليت هاي تربيت ديني نيز در اين معاونت گسترده شود. 
به طوري كه در حال حاضر حوزه معاونت پرورشي، تقريبا" در
شانزده عرصه اصلي آموزش و پرورش مانند مشاوره، تربيت 
ديني، ورزش، بهداشت، اردوها و فعاليت هاي گروهي، 
تشكل هاي دانش آموزي و... فعاليت مي كند. 
* به رغم اين كه بيست سال از تاسيس نهاد پرورش در
آموزش وپرورش مي گذرد، آيا در اين مدت ارزيابي صحيح علمي 
از ميزان موفقيت اين نهاد در دستيابي به اهداف طراحي شده 
براي آن و تربيت صحيح دانش آموزان در آموزش و پرورش و
همين بحث اولويت دادن به برنامه هاي پرورشي نه به شكل 
دستورالعمل هاي اداري، بلكه به شكل حقيقي خودش صورت 
پذيرفته است. بسياري از صاحبنظران عقيده دارند كه در
وزارت آموزش و پرورش بويژه در فعاليت هاي پرورشي، بيش از
آن چه عمل كنيم، تنها صحبت كرده ايم و به عبارتي فقط
شعار داده ايم لطفا" توضيح دهيد. 
- درحال حاضر تحقيقي با همكاري پژوهشكده تعليم و تربيت 
در خصوص عملكرد نهاد امور تربيتي از آغاز تاكنون را
انجام مي دهيم. نتايج بخش اول اين تحقيق كه البته هنوز
كامل نشده است نشان مي دهد با توجه به امكانات و مقتضايي 
كه براي امور تربيتي در آموزش و پرورش پيش بيني شده است، 
خيلي موفق بوده ايم. 
ولي به نسبت هدف هايي كه طراحي شده است، هنوز خيلي فاصله 
داريم. چون هدف ها و آرمان هاي ما در آموزش و پرورش 
مانند نظام جمهوري اسلامي، بسيار والا است، ولي آن ساز و
كاري كه براي دستيابي به اين هدف ها داريم، طور ديگري 
است. چون امور تربيتي به دليل اين كه داراي ماهيتي 
اعتقادي، سياسي، فرهنگي، اجتماعي است، در فراز و
نشيبهاي مديريت هميشه دستخوش حوادث بوده است. مثلا" در
مقطعي مانند دوره شهيد رجايي در اوج قوت و قدرت بود و در
مقطعي هم عكس اين حالت بوده است ولي به ميزان آن 
امكانات و تسهيلاتي كه براي نهاد امور تربيتي فراهم نشده 
است، در يك بخش بسيار موفق بوده است. مثلا" در بخش تربيت 
نيروي انساني، مجموعه حوزه پرورشي تقريبا" يك دانشكده 
غير رسمي شد كه توانسته است بهترين نيروهاي خوب و
علاقه مند را در آموزش و پرورش تربيت كند. اصولا" نگاه 
جديدي به مسائل آموزش و پرورش داشته است. با اين ديد كه 
نظام آموزش و پرورش ما ماهيتا" يك نظام آموزشي است و
همچنان هم اين روش را در خودش حفظ كرده است حتي نظام 
جديد آموزش متوسطه هم كه تاسيس شد، نه تنها مشكل را رفع 
نكرد، بلكه مشكل آموزشي كردن نظام آموزش و پرورش را
تشديد كرده است. يعني حجم زياد دروس، حجم زياد كتابها و
امتحانات و.. باعث شده كه كارآيي نظام جديد آموزش 
متوسطه در بعد تربيتي بسيار نازل تر از نظام قديم آموزش 
متوسطه باشد. چون نظام ماهيتا" آموزشي بود، امور تربيتي 
در درون مدارس توانسته است يك حلقه واسطه اي بين 
خواسته ها و تحولات اجتماعي كه در بين جوانان در جامعه و
حتي دنيا اتفاق افتاده است، با نظام آموزشي برقرار كند. 
ولي شايد دربخشي از هدف هاي خودش - به خاطر مقاومتي كه 
وجود دارد و اصولا" هر نوآوري و تغيير و تحولي كه به 
نيازهاي اجتماعي دانش آموزان برتري ببخشد با مقاومت 
روبه رو مي شود- موفق نبوده باشد. مثلا" در بعد تربيت 
ديني از ظرفيت هاي خوبي برخوردار بوده ايم، ولي به دليل 
اين كه فضاي نظام آموزشي ما آموزشي است، درنتيجه كتاب به 
جاي اين كه به تربيت ديني دانش آموز منجر شود، بيشتر به 
افزايش اطلاعات منجر شده است. يا معلم به جاي اين كه نقش 
اصلي را در تربيت ديني به دانش آموز بدهد، بيشتر به 
نمرات و آزمون ها و ارزشيابي پاياني بها داده است. از
اين جهت، احساس مي كنيم كه تاحدودي ناموفق بوده ايم و
ريشه اساسي آن هم، به اين دليل است كه چون تحول اساسي در
نظام آموزش و پرورش صورت نگرفته است، تحقق آن هدف هاي 
مطلوب نيز در گرو همان مسئله است. خوشبختانه به لحاظ
مباني تئوري، سند بسيار محكمي در آموزش و پرورش به نام 
" كليات نظام آموزش و پرورش "وجود دارد كه توانسته است 
وضعيت روشني از آموزش و پرورش مطلوب در جمهوري اسلامي 
ترسيم كند. ولي به لحاظ همين نگاهي كه به مسائل آموزش و
پرورش وجود دارد، متاسفانه علي رغم اين كه اين سند
به تصويب شوراي عالي انقلاب فرهنگي رسيده است، همچنان در
كش و قوس مسائل اداري مظلوم و غريب واقع شده است. 
درصورتي كه از ديدما، تحقق هدف هاي تربيتي در گرو
اجراي تغيير نظام آموزش و پرورش با توجه به اين سند است. 
ولي با اين وجود، ما در حوزه پرورشي هميشه به دنبال 
جايگاه ونقش دانش آموز در نظام تعليم و تربيت بوده ايم. 
چون معتقديم كه دانش آموز در نظام تعليم و تربيت داراي 
حقوق و شان و شخصيتي است و مجري محض تصميم گيريهاي 
مسئولان آموزش و پرورش نيست، بلكه مي تواند در فرايند
تعليم و تربيت نقش اساسي داشته باشد اصولا" كار پرورشي 
به نحوي است كه هرچقدر ميل و رغبت دانش آموز بيشتر باشد، 
موفق تر خواهيم بود ولي چون اين موضوع در گذشته كمتر
بوده و هميشه دعواي بين مربي و مدير وجود داشته است و از
همين زاويه هم بوده كه ضرر كرده ايم، نتوانسته ايم به 
موفقيت نايل شويم. 
در نهايت، امور تربيتي به ميزان امكانات و منابعي كه 
دارد جزو نهادهاي مظلوم و ناشناخته اي است كه در
هدف هايش بسيار پيشرفت داشته، ولي در تامين منابع و
امكانات موفق نبوده است. در حال حاضر به ازاي هر 500
دانش آموز، يك مربي تربيتي داريم. براي هر دانش آموز نيز
در سال به شرط تحقق منابع، حدود 400 تومان براي كارهاي 
پرورشي هزينه مي كنيم. مجموعه فضاهايي كه پيش از انقلاب
ساخته شده و پس از انقلاب نيز به آن اضافه شده، به نحوي 
است كه تنها به ميزان يك سوم دانش آموزان فضاهاي پرورشي 
داريم و نتيجه اين مي شود كه حتي مربي تربيتي تا پايان 
سال تحصيلي نتواند اسامي برخي از دانش آموزان را به خاطر
بسپارد در حالي كه تربيت اجتماعي، اخلاقي، ديني، سياسي، 
هنري و گروهي همه از مقوله هايي است كه انتظار مي رود
مربيان تربيتي به آنها بپردازند. 
* در وظايف معاونت پرورشي توجه به تربيت صحيح 
دانش آموزان را به عنوان يكي از مهم ترين هدفها اشاره 
كرديد. منظور جنابعالي از تربيت صحيح دانش آموزان چيست؟
آيا با توجه به آمارهايي كه هرازگاهي اعلام مي شود و
نشان دهنده درصد نسبتا" بالاي بزهكاري در ميان 
دانش آموزان است، هنوز هم معتقديد به مهمترين وظيفه 
معاونت پرورشي آموزش و پرورش دست يافته ايد. 
- با توجه به موءلفه هايي كه در فرهنگ ما وجود دارد، 
مهمترين وظيفه آموزش و پرورش شناسايي و كشف استعدادهاي 
دانش آموزان و ايجاد محيطي مناسب براي رشد و بارور كردن 
اين استعدادها است كه در كل معناي تربيت صحيح را
مي رساند. در نظام جمهوري اسلامي، تربيت صحيح تربيتي است 
كه بتواند ارزش ها و اعتقادات جامعه را به سمت كمال 
مطلوب بكشاند. چيزي كه ما در آموزش و پرورش دنبال 
مي كنيم، اين است كه بتوانيم مدرسه را به عنوان يك كانون 
تربيتي تلقي كنيم و همه عواملي كه در محيط مدرسه 
مي توانند در جهت تربيت صحيح دانش آموزان موءثر باشند
مانند معلم. 
كتابهاي درسي، نظام آموزش، فضاي مدرسه، نظام ارزشيابي و. 
.. را به سمتي هدايت كنيم كه بتوانند در جهت تحقق آن 
هدف ها به آموزش و پرورش كمك كنند. در اصل تربيت صحيح، 
وظيفه آموزش و پرورش است و آموزش بستري است براي كشف و
شناسايي استعداد و امكان رشد آن و معاونت پرورشي به طور
سازماني موظف است كه تشويق و ترغيب كند تا اين بستر
مناسب فراهم شود. 
در نظام فرهنگي و اعتقادي ما نيز خانواده مسئول تربيت 
است و با مجموعه موءلفه هايي كه در نظام تعليم و تربيت 
خانواده داريم، نقش اصلي را در جامعه اسلامي، خانواده 
برعهده دارد. آموزش و پرورش يا دولت نقش خدمات دهنده 
آموزشي و تربيتي را برعهده دارد. يعني خانواده است كه 
مدرسه اي را براي تحصيل فرزندان خودش انتخاب مي كند. 
* البته، پرورش وظيفه نهادهايي چون آموزش و پرورش است نه 
خانواده. 
- به اين مساله هم مي رسيم، ولي پرورش در وهله نخست به 
عهده خانواده است. شايد اين كه تعداد فرزندان زياد، 
چندان جايز شمرده نمي شود براي اين باشد كه والدين 
بتوانند با ممارست دائمي به تربيت فرزندانشان بپردازند. 
ولي امروزه والدين فكر مي كنند كه آموزش و پرورش 
مي تواند به تربيت فرزندانشان كمك كند. البته درست هم 
هست، ولي بردن اين مسئوليت به آموزش و پرورش، نفي كننده 
مسئوليت خانواده نمي شود. 
نكته ديگر، اين كه امروزه تحولاتي در كشور ما و دنيا از
جمله گسترش اطلاعات و شبكه هاي اطلاع رساني و نهادهاي 
اجتماعي، گسترش شهرنشيني صورت گرفته است. در واقع 
ظرفيت هاي جديدي در جامعه ايجاد شده است كه به طور طبيعي، 
اگر در يك مقطعي از زمان مثلا" مدرسه نقش اول را در
تعليم و تربيت به عهده داشت، امروزه اين شرايط را ندارد. 
در كنار مدارس رسمي، مدارس غير رسمي و نامرئي هم در
جامعه داريم كه دانش آموز از آن الگو مي گيرد، مطبوعات، 
صداوسيما و... از جمله اين مدارس غيررسمي است. از اين 
منظر، نمي توانيم تربيت صحيح را تنها به معاونت پرورشي و
يا وزارت آموزش وپرورش واگذار كنيم، بلكه خانواده و
مجموع نهادهاي اجتماعي مي توانند به آموزش و پرورش كمك 
كنند تا در تربيت صحيح موفق باشيم. 
* تعريفي كه براي پرورش ارائه شده است، پرورش را يك 
فرايند طولاني با هدف هايي كلي و درازمدت مي داند كه 
توسط نهادهايي چون آموزش و پرورش و يا دانشگاه و
نهادهايي كه متولي امر آموزش و پرورش هستند، صورت 
مي پذيرد. بنابراين كسي كه وارد دبستان، دبيرستان و يا
دانشگاه مي شود، در اين نهادها تحت پرورش قرار مي گيرد
كه پرورش نيز از طريق آموزش صورت مي پذيرد. بنابراين 
آموزش و پرورش با امكاناتي كه در اختيار دارد، چون 
معلمان، كتابخانه، آزمايشگاه، فضاهاي آموزشگاهي و غيره 
به امر پرورش مي پردازد و در نتيجه مسئوليت خانواده براي 
پرورش رسمي نسبت به آموزش و پرورش كمتر خواهد بود. 
بنابراين پرورش بيشتر وظيفه آموزش و پرورش طي سالهاي 
طولاني است، لطفا" در اين باره توضيح بدهيد و پاسخ سئوال 
قبلي را هم كامل كنيد. 
- صحبت هاي شما درست است، به خاطر اين كه مناسبترين سن 
دوران تحصيل در آموزش و پرورش سپري مي شود و مفيدترين 
ايام زندگي و وقت مفيد در مدرسه مي گذرد. چون يك نظام 
آموزشي هم هست، به طور طبيعي كارآمدي آن بيشتر از
نهادهاي اجتماعي است. چون وقتي چيزي را مي خواهد آموزش 
بدهد، تمرين و تكرار و ارزشيابي وسايل ديگر با كمك هم 
پرورش را مي سازد. آموزش و پرورش نقش بسيار مهمي دارد و
مي تواند در كاركرد خودش موفق باشد. خانواده هايي كه سعي 
مي كنند فرزندانشان را به مدرسه هاي خوب بفرستند به همين 
اندازه هم مي توانند در موفقيت هدف هايي كه دارند به 
نتايج خوبي برسند. ولي لازمه آن اين است كه امكانات و
ملزومات براي آموزش و پرورش فراهم بشود. در كل كشور حدود
پنج درصد دانش آموزان در مدارس غير انتفاعي و پنج درصد
هم در مدارس نمونه دولتي سابق درس مي خوانند900 درصد
مدارس در كشور دولتي هستند از اين تعداد بيش از 75 درصد
مدارس دوشيفت هستند. حدود 37 يا 38 دانش آموز نيز در هر
كلاس تحصيل مي كنند. همچنين اكثر مدارس راهنمايي و
متوسطه دوشيفت هستند با توجه به اين كه فعاليت هاي 
پرورشي، فعاليت هاي فوق برنامه و فعاليت هاي تكميلي است، 
مهم ترين مشكل ما اين است كه محلي براي انجام فعاليت هاي 
پرورشي نداريم. حتي فرصت صحبت كردن با دانش آموز را پيدا
نمي كنيم. بنابراين تغيير نكردن نظام آموزش و پرورش كه 
باعث ايجاد مشغله هاي فراوان درسي براي دانش آموز شده 
است، مشكلي براي فعاليت هاي پرورشي ايجاد كرده است. مشكل 
ديگر كمبود فضاهاي لازم براي پرداختن به فعاليت هاي 
پرورشي است. چون پس از انقلاب با توجه به افزايش جمعيت 
كشور و افزايش تعداد دانش آموزان نتوانستيم مدرسه بسازيم. 
در نتيجه، تراكم كلاس ها بسيار بالا رفته است. نكته سوم 
نيز تنگناهاي مالي است كه دستگاههاي آموزشي كشور در
سالهاي متمادي داشته اند. اين موضوع سبب شده كه براي 
تربيت هزينه نكنيم، در واقع همه تلاش مسئولان آموزش و
پرورش صرف اين شده است كه بتوانند تنها حقوق معلمان را
پرداخت كنند. 
از يك جهت، با در نظر گرفتن امكانات موجود، آموزش و
پرورش در تربيت اجتماعي، ديني، اخلاقي و موءلفه هايي كه 
براي تربيت صحيح مهم تلقي مي شود، بسيار موفق بوده است. 
در حال حاضر دولت براي هر دانش آموز در سال 55 هزار
تومان به صورت كامل با حقوق و مجموعه موءلفه ها سرانه 
مي دهد اگر هيچ كاري در مدرسه انجام ندهيم. يعني تنها
دانش آموزان را در مدرسه از صبح تا آخر وقت مانند برخي 
مهدهاي كودك نگهداريم و تنها همين يك كار را آموزش و
پرورش انجام بدهد، بزرگترين خدمت است. چون هر ميزان 
اوقات فراغت بيشتر باشد، به همين ميزان هم نابساماني 
بيشتر است. 
ادامه دارد]]>
</TEXT>
</DOC>
<DOC>
<DOCID>HAM2-781020-012</DOCID>
<DOCNO>HAM2-781020-012</DOCNO>
<ORIGINALFILE>/1378/781020/elmif.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نشست روءساي دانشگاهها و مراكز آموزش 
دانشگاه الزهرا
عالي و پژوهشي در]]>
</TITLE>
<TEXT>
<![CDATA[گروه علمي فرهنگي: سي ونهمين نشست روءساي دانشگاهها و
مراكز آموزش عالي و پژوهشي كشور از فردا به مدت دو روز
در دانشگاه الزهرا(س)برگزار مي شود. 
به گزارش روابط عمومي وزارت فرهنگ و آموزش عالي در نشست 
يادشده نحوه فعاليت هاي دانشگاهها و مراكز آموزش عالي و
پژوهشي كشور و تحولات ساختاري در چهارچوب وزارت علوم، 
تحقيقات و فن آوري مورد بحث وبررسي قرار خواهد گرفت. 
در اين اجلاس در باره نقش دانشگاهها و مراكز علمي در
نظام تصميم سازي كشورها در شرايط جديد جهاني نيز بحث و
تبادل نظر مي شود. 
همچنين در اولين نشست مشترك روءساي دانشگاهها و مراكز
پژوهشي با اعضاي فرهنگستانهاي علوم و علوم پزشكي و با
حضور وزرا و مسئولان وزارتخانه هاي فرهنگ و آموزش عالي و
بهداشت، درمان و آموزش پزشكي، نتايج كنفرانس جهاني علم 
در قرن 21 كه از سوي يونسكو در بوداپست برگزار شد و نحوه 
پيگيري آن طي برنامه هاي توسعه كشور در بخشهاي آموزش 
عالي و تحقيقات و فن آوري به بحث گذاشته مي شود.]]>
</TEXT>
</DOC>
<DOC>
<DOCID>HAM2-781020-013</DOCID>
<DOCNO>HAM2-781020-013</DOCNO>
<ORIGINALFILE>/1378/781020/elmif.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[پژوهشگران خارجي با مجموعه 
" تالار كتيبه ها" در موزه ملي ايران 
همكاري مي كنند]]>
</TITLE>
<TEXT>
<IMAGE>/1378/781020/p14-2.jpg</IMAGE>
<![CDATA[
گروه علمي فرهنگي: جمعي از پژوهشگران و محققان كشورهاي 
مختلف جهان آمادگي خود را براي همكاري متقابل با مجموعه 
تاريخي" تالار كتيبه ها" در موزه ملي ايران ابراز داشتند. 
اين پژوهشگران كه از شخصيتهاي علمي و فرهنگي كشورهاي 
انگليس، فرانسه، آمريكا و ايتاليا هستند، از تالار
كتيبه ها به عنوان مكاني كم نظير جهت انجام مطالعات و
تحقيقات تاريخي نام بردند و خواهان معرفي اين تالار
به جهانيان شدند. به گزارش روابط عمومي سازمان ميراث 
فرهنگي كشور، تاكنون نيزبرخي همكاريها در زمينه ارسال 
كتب، نشريات و مقالات مرتبط با فعاليتهاي تالار كتيبه ها
از سوي كشورهاي ديگر آغاز شده است. 
تالار كتيبه ها كه يكسال از تاسيس آن مي گذرد، وظيفه 
ساماندهي، شناسايي، مرمت، مطالعه، قرائت، ترجمه و معرفي 
الواح، آجر و گل نبشته هايي را برعهده دارد كه از نقاط
مختلف كشور جمع آوري شده اند. 
تدوين نخستين واژه نامه عيلامي در ايران به كمك 
دانشجويان و آموزش زبان عيلامي به دانشجويان از ديگر
فعاليتهاي اين تالار است.]]>
</TEXT>
</DOC>
<DOC>
<DOCID>HAM2-781020-014</DOCID>
<DOCNO>HAM2-781020-014</DOCNO>
<ORIGINALFILE>/1378/781020/elmif.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[سمپوزيوم بيماري فيبروزسيستيك برگزار
مي شود]]>
</TITLE>
<TEXT>
<![CDATA[گروه علمي فرهنگي: سمپوزيوم بيماري فيبروزسيستيك 25 دي 
از سوي مركز ملي تحقيقات مهندسي ژنتيك و تكنولوژي زيستي 
برگزار مي شود. 
در اين سمپوزيوم دكتر احمد خداداد درباره بيماري 
فيبروزسيستيك و علائم باليني آن، دكتر الهه الهي درباره 
تشخيص مولكولي بيماري فيبروزسيستيك و دكتر محمدرضا
عباس زادگان درباره تشخيص قبل از جايگزيني سلول تخم و ژن 
درماني آن سخنراني مي كنند. 
محل برگزاري اين سمپوزيوم تهران، خيابان انقلاب، خيابان 
قدس، كوچه شهيد عباس شفيعي، پلاك 19 است. سمپوزيوم از 3
تا 5 بعدازظهر برگزار مي شود.]]>
</TEXT>
</DOC>
<DOC>
<DOCID>HAM2-781020-015</DOCID>
<DOCNO>HAM2-781020-015</DOCNO>
<ORIGINALFILE>/1378/781020/eqtes.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گمرك ايران اعلام كرد: ورود مسافران خارجي 
به ايران 82درصد افزايش يافت]]>
</TITLE>
<TEXT>
<![CDATA[گروه اقتصادي: در 8 ماه منتهي به آبان ماه امسال 806
هزار و 232 مسافر خارجي وارد كشور و 735 هزار و 606
مسافر خارجي از كشور خارج شدند كه نسبت به مدت مشابه 
پارسال به ترتيب 92 و 82 درصد افزايش داشته است. 
به گزارش دفتر آمار و خدمات ماشيني گمرك ايران از كل 
مسافران 583 هزار نفر از گمرك مهرآباد وارد كشور شده اند
كه اين رقم در مقايسه با ورود مسافر نسبت به ساير
گمرك هاي مسافري كشور بالاترين رقم را به خود اختصاص داد. 
بر پايه همين گزارش كمترين مسافر وارد شده به ايران از
گمرك لطف آباد بوده است. از گمرك كرمانشاه، خسروي، نوشهر، 
كرمان، بندر لنگه و بندر انزلي هيچ مسافر خارجي به كشور
وارد يا خارج نشده است.]]>
</TEXT>
</DOC>
<DOC>
<DOCID>HAM2-781020-016</DOCID>
<DOCNO>HAM2-781020-016</DOCNO>
<ORIGINALFILE>/1378/781020/eqtes.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[شاخص قيمت سهام از 2 هزار واحد گذشت]]>
</TITLE>
<TEXT>
<![CDATA[تغييرات قيمت سهام 
حجم معاملات ديروز سهام افزون بر 100 ميليارد ريال بود
گروه اقتصادي: ديروز شاخص كل قيمت سهام از 2 هزار واحد
گذشت و با 86/3 واحد افزايش به 58/2000 واحد رسيد. 
حجم معاملات سهام نيز ديروز افزون بر 100 ميليارد ريال 
بود كه براي داد و ستد 22 ميليون سهام شركت هاي حاضر در
بورس هزينه شد. در داد و ستدهاي ديروز سهام 87 شركت داد و
ستد شد. در پايان داد و ستدهاي ديروز سهام 35 شركت 
افزايش و 15 شركت كاهش يافت و سهام 37 شركت بدون تغيير
قيمت داد و ستد شد.]]>
</TEXT>
</DOC>
<DOC>
<DOCID>HAM2-781020-017</DOCID>
<DOCNO>HAM2-781020-017</DOCNO>
<ORIGINALFILE>/1378/781020/eqtes.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نقش دولت در اقتصاد بازارآزاد]]>
</TITLE>
<TEXT>
<IMAGE>/1378/781020/p5-2.jpg</IMAGE>
<![CDATA[
* دولت ها در سراسر جهان، هر روز در برابر فشار مطالبات 
آزاد سازي اقتصادي عقب مي نشينند. اما حوزه هايي مانند
امنيت و اقتصاد سلاح هنوز به دولت ها وابسته است 
]]>
<IMAGE>/1378/781020/p5-3.jpg</IMAGE>
<![CDATA[
برگرفته از منابع اينترنت 
ترجمه: علي صباغيان 
دولت در يك اقتصاد بازار
اگر بازارها و نظام هاي بازاري به قدر كافي كارا هستند
چرا بايد به دولت اجازه دخالت در كار آنها داده شود؟ چرا
به طور كامل سياست موسوم به "لسه فر" را نپذيريم و به 
بازار خصوصي اجازه ندهيم كه درهر شرايطي بدون دخالت دولت 
عمل كند؟ در پاسخ به اين سئوالات دلايل مختلفي از سوي 
اقتصاددانان و ساير ناظران اجتماعي ارائه شده كه هركدام 
ازآنها را مي توان با مثالهاي روشن بيان كرد. در بسياري 
از موارد، نقش دولت آن نيست كه جاي بازار را بگيرد بلكه 
دولت بايد عملكرد اقتصاد بازار رابهبود بخشد. بعلاوه هر
تصميمي براي تنظيم يا دخالت در بازي نيروهاي بازار بايد
به طور دقيق هزينه ها و منافع چنين اقدامي را در نظر
داشته باشد. 
دفاع ملي و كالاهاي عمومي 
دفاع ملي از جمله مواردي است كه نقش دولت در آن 
اجتنابناپذير است. علت اين امر هم آن است كه دفاع از يك 
كشور و ملت كالايي كاملا" متفاوت با كالاهايي همچون 
پرتقال، رايانه يا مسكن است. در مورد دفاع ملي مردم قيمت 
هر واحدي از اين كالا را كه مصرف مي كنند پرداخت 
نمي نمايند بلكه آنها به طور دسته جمعي اين كالا را براي 
كل ملت مي خرند. ارائه خدمات دفاعي به يك فرد به مفهوم 
دفاع كمتر براي ديگران نيست، زيرا در واقع تمام مردم اين 
خدمات دفاعي را با هم مصرف مي كنند. خدمات دفاع ملي در
يك كشور حتي به مردمي كه آنها را دوست ندارند نيز عرضه 
مي شود زيرا شيوه موءثري براي جلوگيري از اين امر اصلا" 
وجود ندارد. ملتها مي توانند هزينه ساخت يا خريد جتهاي 
جنگنده را متحمل شوند در حالي كه افراد قادر به اين كار
نيستند. 
اين نوع كالا، كالاي عمومي ناميده مي شود، زيرا هيچ شركت 
خصوصي نمي تواند دفاع ملي را به شهروندان يك كشور بفروشد
و در اين زمينه فعال باشد. درواقع به آساني نمي توان 
خدمات دفاعي را به افرادي كه طالب آن هستند فروخت و
كساني را كه از پرداخت هزينه آن خودداري مي كنند از آن 
محروم كرد. بنابراين در شرايطي كه افراد بدون پرداخت 
هزينه مي توانند از امنيت و دفاع بهره مند شوند، آنها
دليلي نخواهند داشت كه اين كالا را به عنوان يك كالاي 
مورد نياز انتخاب كنند و در مقابل، بهاي آن را بپردازند. 
اين امر به عنوان مسئله "سواري مجاني "معروف است و دليل 
اصلي براي اين كه دفاع ملي بايد توسط دولت اداره شود و
مردم هزينه آن را از طريق ماليات بپردازند، تلقي مي شود. 
تعداد كالاهاي عمومي واقعي - كه به طور مشترك قابل مصرف 
باشد و مشكلات شديد عدم پرداخت هزينه از سوي 
استفاده كنندگان مجاني از آنها را به دنبال داشته باشد- 
زياد نيست و به همين دليل در اقتصادهاي بازار بسياري از
كالاها و خدمات توسط شركتهاي خصوصي در بازارهاي خصوصي 
قابل توليد و داد و ستد است. ساير نمونه هاي كالاهاي 
عمومي شامل برنامه هاي مقابله با سيل يا مبارزه با حشرات 
و يا حتي راه اندازي ايستگاههاي راديو و تلويزيوني است. 
هريك از اين محصولات در يك زمان توسط مصرف كنندگان زيادي 
به طور مشترك قابل مصرف است و حداقل تا حدودي تابع 
مشكلات استفاده كنندگان رايگان مي باشد. با اين وجود در
مورد راديو و تلويزيون برنامه هايي را مي توان توسط بخش 
خصوصي و به صورت انتفاعي توليد كرد آن هم ازطريق فروش 
وقت پخش آگهي. در برخي موارد نيز به دليل پيشرفتهاي 
حاصله در تكنولوژي پخش و ارسال تلويزيوني شركتهاي خصوصي 
مي توانند ازطريق اجاره دادن ماشين هاي رمزگشا به مردمي 
كه مايل به استفاده از برنامه هاي آنها هستند پول كسب
كنند. 
آلودگي و هزينه هاي خارجي 
به طور مثال شركتي را درنظر بگيريد كه محصولات كاغذي 
همچون كاغذ تحرير و مقوا در كارخانه اي كه بر ساحل 
رودخانه اي قرار دارد توليد مي كند. مسئله در اينجا اين 
است كه اين كارخانه در كنار محصولات توليدي كه به بازار
عرضه مي كند آلاينده هاي شيميايي را به رودخانه مي ريزد. 
اما هيچ فرد يا موءسسه اي مالك رودخانه نيست، بنابراين 
كسي وجود ندارد تا شركت مزبور را مجبور كند از آلودگي 
رودخانه خودداري نمايد. به علاوه، چون تميز كردن رودخانه 
هزينه دربردارد، بنابراين شركت مورد نظر قادر است در اين 
حالت محصولات خود را بسيار ارزانتر از زماني كه مجبور به 
پرداخت هزينه تميز كردن رودخانه است بفروشد. نتيجه اين 
روند اين است كه شركت توليدكننده كاغذ به دليل نپرداختن 
هزينه تميز كردن رودخانه قادر خواهدبود توليد خود را
افزايش دهد تا بتواند به تقاضاي نسبتا" بالايي كه براي 
محصولات ارزان قيمت آن وجود دارد پاسخ دهد كه اين امر
بار ديگر خود به افزايش ميزان ضايعات و آلاينده هايي كه 
از كارخانه به رودخانه سرازير مي شود منجر خواهد شد. اين 
شركت با آلوده كردن رودخانه بدون هيچ جريمه اي ممكن است 
به مزيت ناعادلانه نسبت به ساير رقبا دست يابد. 
اين نمونه اي كلاسيك از هزينه معروف به هزينه خارجي است 
كه ازطريق عملكرد عادي بازار در قيمت منعكس نمي شود. نه 
شركت توليدكننده كاغذ و نه مشتريان آن هزينه واقعي توليد
كاغذ را نمي پردازند بلكه درواقع بخشي از هزينه - عامل 
آلودگي- به مردمي كه در سواحل رودخانه زندگي يا كار
مي كنند و ياماليات دهندگاني كه نهايت هزينه تميز كردن 
رودخانه را مي پردازند، تحميل مي شود. 
چنين آلودگيهاي خارجي غالبا" زماني ظاهر مي شود كه 
مالكيت يك منبع - به طور مثال رودخانه - در دست افراد يا
سازمانهاي خصوصي نيست. زمين هاي عمومي و اطراف جاده ها
اغلب از چمن هاي جلو منازل افراد كثيف ترند زيرا هيچ 
فردي مالك اين زمين هاي عمومي نيست و مسئوليت تميز كردن 
يا تعقيب كساني كه آنها را غارت مي كنند برعهده ندارد. 
بيشترين آلودگي درواقع به هوا، اقيانوسها و رودخانه ها
سرازير مي شود آن هم دقيقا" به اين خاطر است كه اين 
منابع مالك خصوصي ندارند كه انگيزه فردي قوي براي 
جلوگيري از آلودگي آنها داشته باشد، اگرچه برخي مردم 
براي تعقيب قانوني چنين آلوده كننده هايي وقت مي گذارند
و زحمت آن را متحمل مي شوند اما براي اكثر مردم انگيزه 
اقتصادي لازم براي انجام اين كار وجود ندارد. 
در اين شرايط است كه نقش دولت اين عدم توازن را جبران 
مي كند. دولت با دخالت خود مي تواند توليدكنندگان و
مصرف كنندگان محصولات را مجبور كند كه هزينه تميز كردن 
آلودگيهاي ناشي از كارشان را بپردازند اساسا" اين نقش 
اقتصادي دولت به طور ساده وادار كردن بهره مندان از
توليد و مصرف يك كالا به پرداخت تمامي هزينه هاي توليد و
مصرف آن است. با اين وجود، تعيين اين كه در اين موارد
دولت چقدر بايد دخالت كند كار بسيار مشكلي است، زيرا
مشخص كردن منبع دقيق آلودگي يا تعيين دقيق هزينه هاي 
آلودگي براي جامعه كاري مشكل و هزينه بر است. 
به دليل اين مشكلات، دولت بايد مطمئن باشد كه براي كاهش 
آلودگي هزينه بيشتر از آنچه آلودگي براي جامعه دارد
تحميل نكند. چنين شيوه عملي نيز ناكارا و ضايع كردن 
منابع است. 
زماني كه دولت يك سطح آلودگي قابل قبول يا دست كم قابل 
تحمل را ايجاد كرده است بايد از قوانين، مقررات، 
جريمه ها، مجازات زندان و حتي مالياتهاي ويژه براي كاهش 
آلودگي استفاده كند. يا حتي به طور اساسي تر دولت 
مي تواند حقوق روشن تري براي مالكيت منابعي كه در معرض 
آلودگي قرار دارد وضع كند تا در وضعيت حاكميت نيروهاي 
بازار توليدكنندگان و مصرف كننده نتوانند از اين منابع 
براي كاهش قيمت استفاده كنند، بلكه حتي آلوده كنندگان 
مجبور باشند هزينه اين امر را نيز پرداخت نمايند. علاوه 
بر اين انتخابها كه فرا روي دولت قرار دارد نقطه كليدي 
درك نقش اساسي دولت براي تصحيح روند توليد و مصرف بيش از
حد كالاها و خدمات كه به هزينه هاي خارجي منجر مي شود، 
است. 
آموزش و پرورش و منافع خارجي 
وقتي كه يك دانش آموز به مدرسه يا يك دانشجو به دانشگاه 
مي رود تا در يك زمينه تخصص بياموزد هدف اوليه او بهبود
بخشيدن به زندگي خود و خانواده اش است و نه ضرورتا" 
بهبود وضعيت كلي اجتماع ; اما دانش آموز و دانشجوي مورد
نظر وي براثر پيشرفت تحصيلي به فردي با تخصص بالاتر و در
نتيجه عضو موءثر جامعه تبديل مي شود اكنون اين فرد
مهارتهاي جديدي دارد و كار تازه اي پيدا مي كند كه به 
نوبه خود فرصتهاي شغلي و غيره براي ديگران فراهم مي كند. 
در اينجا تحصيلات يك دانش آموز يا دانشجو منافعي داردكه 
مردم و نه توليدكنندگان و مصرف كنندگان برخي كالاها و
خدمات از آن بهره مند مي شوند. آموزش و پرورش به طور عام 
منافعي براي كل كشور دارد، زيرا كارگران تحصيلكرده 
منعطف تر و فعال ترند و احتمال بيكاري آنها نيز كمتر است. 
مفهوم اين امر آن است كه هزينه كردن مبالغ بيشتري براي 
آموزش و پرورش در حال حاضر نهايتا" به صرفه جويي بيشتر
در هزينه هاي عمومي و خصوصي براي مبارزه با جرم، فقر و
ساير مشكلات اجتماعي و نيز افزايش سطح مهارت، 
انعطاف پذيري و بهره وري نيروي كار منجر خواهد شد. تا حدي 
كه هر محصول منجر به ايجاد منافع چشمگير خارجي يا عمومي 
مي شود، دولتها بايد براي آن يارانه پرداخت كنند يا به 
هر طريق ديگر مصرف، توليد يا مصرف و توليد آن را تشويق 
كنند تا ارزش منافع خارجي آن در قيمت بازاري و سطح توليد
اين محصولات گنجانده شود هنگامي كه هزينه هاي خارجي يا
عمومي منجر به توليد بالاي يك كالاي بخصوص مي شود وجود
منافع خارجي به توليد كمتر ساير محصولات و خدمات منجر
خواهد شد. 
آموزش و پرورش عمومي چه بسا بزرگترين و مهمترين نمونه 
هزينه هاي دولت و حمايت از يك خدمت با توجه به منافع 
چشمگير خارجي آن است. موارد نسبتا" معدودي نيز وجود دارد
كه دولت براي تنظيم قيمت چه از طريق يارانه و يا از طريق 
ماليات براي تشويق منافع خارجي آن دخالت مي كند به طور
كلي، گسترش حقوق مالكيت و يك نظام قيمتهاي بازاري 
مي تواند موءثرترين ابزارهايي باشند كه دولت از طريق آن 
مي تواند عدم توازن ايجاد شده به وسيله هزينه ها و منافع 
خارجي را تصحيح كند. 
ادامه دارد]]>
</TEXT>
</DOC>
<DOC>
<DOCID>HAM2-781020-018</DOCID>
<DOCNO>HAM2-781020-018</DOCNO>
<ORIGINALFILE>/1378/781020/havad.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[به دنبال اعتراض اهالي حسين آباد به توقف 
عمليات ساختماني يك زيرگذر روز پنجشنبه 
قطار شهري تهران - كرج دوبار متوقف شد]]>
</TITLE>
<TEXT>
<IMAGE>/1378/781020/p14-1.jpg</IMAGE>
<![CDATA[
گروه حوادث: سفرهاي قطار شهري كرج - تهران در روز پنجشنبه 
گذشته دو نوبت انجام نشد. 
مقارن ظهر روز پنجشنبه 16/10/78 گروهي حدود يكصد نفر از
اهالي كوي حسين آباد كرج بمنظور اعتراض به توقف عمليات 
ساختماني يك زيرگذر از حركت قطار متروي كرج - تهران 
جلوگيري كردند كه با مداخله ماموران نيروي انتظامي و
حضور چند تن از مسئولان و مديران شركت مترونتيجه اي حاصل 
نشد. 
با ابتكار فرماندهي ناحيه انتظامي شهرستان كرج و همكاران 
وي جلسه اي اضطراري با حضور مقامات فرمانداري شهرستان 
كرج و مسئولان شركت مترو و چند تن از اهالي معترض و
نمايندگان و سخن گويان مورد اعتماد آنها تشكيل شد و با
تاكيد بر ضرورت و نياز اهالي به اين زيرگذر، از سوي 
مسئولين ذيربط راه كارهاي مناسبي پيشنهاد شد تا در فرصت 
كوتاه و معيني اين زيرگذر تكميل گردد. 
اين زيرگذر در حد فاصل ايستگاه متروي كرج و محل پاركينگ 
قطارهاي مترواحداث شده ولي بعلت وجود لوله هاي گاز و
همچنين كمبود ميلگرد و اختلاف قيمت آن در كارخانه و
بازار آزاد، عمليات آخرين مرحله اجرائي آن متوقف گرديده 
است. 
انتظار مي رود شركت ملي گاز و شركت ملي فولاد همكاري 
وسيع تري با شركت مترو مجري اين طرح بزرگ ملي داشته 
باشند. فرمانداري شهرستان كرج اميدوار است با تمهيدات و
ادامه مكاتبات و مذاكرات با شركت ملي گاز و رفع موانع 
امكانات لازم را ايجاد و شركت مترو را ياري نمايد تا اين 
زيرگذر هر چه زودتر به بهره برداري برسد. با توجه به 
پيشنهاد و اقدامات در دست انجام از اهالي محترم كوي 
حسين آباد انتظار مي رود ضمن پيگيري مراحل پيشرفت كار
توسط معتمدين محلي و نظارت بر حسن اجراي پروژه با درك 
مسايل و مشكلات موجود روند پيشرفت كار فضاي مساعد لازم 
را براي اتمام پروژه فراهم كنند و از حركات احساسي كه 
منجر به ضرر و سرگرداني خود اهالي و ساير شهروندان 
مي شود جلوگيري بعمل آورند.]]>
</TEXT>
</DOC>
<DOC>
<DOCID>HAM2-781020-019</DOCID>
<DOCNO>HAM2-781020-019</DOCNO>
<ORIGINALFILE>/1378/781020/havad.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[طرح ربودن فرزند ده ماهه ديويد بكهام]]>
</TITLE>
<TEXT>
<![CDATA[گروه حوادث: پليس انگليس طرح ربودن فرزند ده ماهه ديويد
بكهام را خنثي كرد. 
به نوشته مطبوعات انگليس ربايندگان كه هيچ اطلاعاتي در
مورد هويت آنان منتشر نشده است قصد داشتند، پسر بكهام را
بربايند و تقاضاي يك ميليون پوند باج خواهي كنند. 
به نوشته يكي از نشريات انگليسي ربايندگان احتمالا" قصد
داشته اند همسر بكهام را نيز كه يكي از خوانندگان مشهور
در كشورهاي غربي است بربايند. 
پليس انگليس از ماهها پيش ماموراني را براي جلوگيري از
اين حادثه و پاسداري از خانواده بكهام گمارده بود.]]>
</TEXT>
</DOC>
<DOC>
<DOCID>HAM2-781020-020</DOCID>
<DOCNO>HAM2-781020-020</DOCNO>
<ORIGINALFILE>/1378/781020/havad.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[حمله ناموفق منافقين در ايلام]]>
</TITLE>
<TEXT>
<![CDATA[گروه حوادث: گروهك تروريستي منافقين شنبه شب و همزمان با
عيد سعيد فطر در اقدامي ضد انساني و خائنانه بر ضد ملت 
شريف و انقلابي ايران، بار ديگر دستهاي خود را به خون 
پاك جوانان اين مرز بوم اسلامي آلوده كرد. 
به گزارش خبرنگار همشهري در ايلام در حمله مسلحانه گروهك 
تروريستي منافقين به مردم شهر مرزي ايلام، سه نفر به 
نامهاي قباد منصوربيگي، رضا مولايي و عليرضا الياسي به 
شهادت رسيده و 5 نفر ديگر نيز زخمي شدند. 
به گفته يكي از مجروحان حادثه، اين گروهك پس از شليك دو
خمپاره به شهر ايلام به طرف روستاي چالسرا از توابع حومه 
شهر ايلام فرار كردند. 
مجروحان حادثه به بيمارستان امام خميني(ره)شهر ايلام 
منتقل و بستري شده اند كه حال همگي آنها رضايتبخش 
مي باشد. 
پيكر پاك اين شهدا كه در حمله مسلحانه گروهك تروريستي 
منافقين جان به جان آفرين تسليم كردند فردا(دوشنبه)
ساعت 10 صبح تشييع و در مزار شهداي ايلام به خاك سپرده 
مي شوند. اضافه مي شود كه گروهك تروريستي منافقين با صدور
بيانيه اي، مسئوليت اين اقدام را بر عهده گرفته است.]]>
</TEXT>
</DOC>
<DOC>
<DOCID>HAM2-781020-021</DOCID>
<DOCNO>HAM2-781020-021</DOCNO>
<ORIGINALFILE>/1378/781020/havad.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[نوزاد ناقص الخلقه در فلاورجان متولد شد]]>
</TITLE>
<TEXT>
<![CDATA[گروه حوادث: يك نوزاد ناقص الخلقه در بيمارستان امام 
خميني فلاورجان اصفهان متولد شد. به گزارش خبرنگار هشمهري 
اين نوزاد با انگشتان بهم چسبيده فاقد هر دو چشم است. 
متخصصان اختلالات كروموزومي ناشي از ازدواج فاميلي و سن 
مادر را عامل اين تولد مي دانند. مادر اين نوزاد 40 ساله 
مي باشد كه با پسرعموي خود ازدواج كرده است.]]>
</TEXT>
</DOC>
<DOC>
<DOCID>HAM2-781020-022</DOCID>
<DOCNO>HAM2-781020-022</DOCNO>
<ORIGINALFILE>/1378/781020/havad.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[كلاهبرداري كه نامه نمايندگان مجلس را
جعل مي كرد]]>
</TITLE>
<TEXT>
<![CDATA[آن سوي حادثه 
گروه حوادث: يك جوان شياد كه با جعل نامه از سوي يكي از
نمايندگان مجلس شوراي اسلامي قصد كلاهبرداري از انجمن 
خيريه حمايت از بيماران كبدي ايران را داشت با هوشياري 
مسئولين انجمن ناكام ماند. مسئول روابط عمومي انجمن 
خيريه حمايت از بيماران كبدي ايران به خبرنگار همشهري 
گفت: فردي ديروز در تماس با اين انجمن خود را به عنوان 
نماينده مردم بهبهان در مجلس شوراي اسلامي معرفي كرد و
ضمن تشكر و قدرداني از كارهايي كه تاكنون در اين انجمن 
صورت گرفته درخواست مساعدت و كمك مالي به فردي بي بضاعت 
را داشت. 
وي افزود: اين فرد در تماس تلفني متذكر شد كه به اين شخص 
يادداشت كتبي ارائه كرده است. 
مسئول روابط عمومي انجمن كبدي ادامه داد: ساعت 2
بعدازظهر فرد نيازمند به دفتر انجمن آمد و با ارائه نامه 
نماينده مجلس شوراي اسلامي گفت: چند روز است كه پدرم فوت 
كرده و براي حمل جنازه پدرم به شهرستان نيازمند كمك هستم. 
چند شب قبل به خانه اين نماينده مجلس رفتم و از ايشان 
درخواست كمك كردم كه ايشان شما را معرفي كرد و در نامه 
توضيحات لازم را داده اند. 
وي گفت: در نامه يك گواهي فوت قوه قضائيه، يك گزارش دفتر
نماينده مجلس به همراه يادداشت جعلي نماينده مجلس موجود
بود. در نامه جعلي به انجمن كبدي نوشته شده است حامل 
يادداشت(علي ضيائي)به منزل حقير مراجعه كرد و براي 
بنده مقدور نبود كه مساعدت نمايم با توجه به اينكه پدر
ايشان در تهران به علت بيماري كبدي فوت كرده و بايد براي 
انتقال جسد به اهواز وجهي را پرداخت كنند و از آنجائيكه 
شديدا" دچار مشكل هستند، استدعا مي كنم اين خانواده 
آبرومند را كمك كنيد.... 
مسئول انجمن گفت: پس از رويت نامه به قيافه حامل يادداشت 
نگاهي كرديم اما ديديم كه اصلا" قيافه اش به پدر مرده 
نمي خورد به همين دليل از وي خواستيم كه مشخصات كامل 
خودش را به همراه نشاني بنويسد، سپس كارت شناسايي و
شماره تلفن خواستيم كه به محض تعلل احساس كرديم كه 
نمي تواند اين نامه نماينده مجلس باشد. از اين روي با
تلاش توانستيم شماره تلفن همراه نماينده مذكور را از يكي 
دوستان بگيريم. وقتي به ايشان گفتيم كه شما چند ساعت پيش 
تماس گرفتيد و فردي را معرفي كرديد براي كمك الان وي 
اينجاست اما ايشان با حيرت و تعجب گفت: من كسي را معرفي 
نكردم گوشي را بدهيد به او. 
وي افزود: گوشي تلفن همراه را به فرد مذكور داديم و بعد
از لحظاتي ديديم كه رنگ و رويش پريده گوشي رااز دستش 
گرفتيم و مشغول صحبت كردن با نماينده محترم مجلس بوديم 
كه فرد مذكور پا به فرار گذاشت.]]>
</TEXT>
</DOC>
<DOC>
<DOCID>HAM2-781020-023</DOCID>
<DOCNO>HAM2-781020-023</DOCNO>
<ORIGINALFILE>/1378/781020/havad.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دستگيري كلاهبرداري كه خود رابه مسئولين 
منسوب مي كرد]]>
</TITLE>
<TEXT>
<![CDATA[گروه حوادث: مرد جواني كه با عناوين جعلي خود را وكيل و
مشاور حقوقي دادگستري و يكي از منسوبين مقامات عاليرتبه 
نظام معرفي كرده بود و براي انجام كارهاي مردم در
دادگستري و شهرداري مبالغ هنگفتي دريافت مي كرد با
همكاري ماموران انتظامي كلانتري 127 نارمك دستگير شد. 
بنابه اين گزارش اين فرد ابتدا خود را رضا رضايي معرفي 
كرده بود ولي در بازجويي ها كشف شد كه نامبرده اللهيار- 
ش نام دارد. 
در بازجويي هاي ماموران همچنين مشخص شد كه اللهيار- ش 
خود را يكي از منسوبين به حجت الاسلام ناطق نوري معرفي 
كرده و با چرب زباني خاصي بدون اينكه به مراجعينش رسيدي 
پرداخت كند اعتماد آنان را جلب مي كرد. 
براساس اين گزارش، مراجعين وي هر بار كه به اين مرد شياد
مراجعه و از او تقاضاي استرداد وجوه دريافتي را مي كردند
وي با تهديد و ارعاب خود را از عوامل نيروي انتظامي و
اداره اطلاعات معرفي مي كرد و مراجعين از ترس حفظ جان و
آبرو سكوت مي كردند. 
متهم مذكور پس از دستگيري، در شعبه 714 مجتمع قضايي 
نارمك به رياست احمدي مورد بازجويي قرار گرفت و پس از
تكميل تحقيقات قرار است كه بزودي محاكمه شود.]]>
</TEXT>
</DOC>
<DOC>
<DOCID>HAM2-781020-024</DOCID>
<DOCNO>HAM2-781020-024</DOCNO>
<ORIGINALFILE>/1378/781020/havad.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[درگيري دو برادر به قتل انجاميد]]>
</TITLE>
<TEXT>
<![CDATA[گروه حوادث: درگيري بين دو برادر منجر به قتل يكي از
آن دو شد. به گزارش خبرنگار ما از كلانتري 132 نبرد
جنوبي به قاضي كشيك حسيني كوه كمره اي اطلاع دادند دو
برادر به نامهاي مسعود و حسين حبيبي در مورد مسائل 
خانوادگي به نزاع پرداختند كه در نتيجه نزاع مسعود حبيبي 
به دليل جراحات ناشي از ضربات چاقو كشته شده است. قاضي 
كشيك پس از اطلاع از حادثه بلافاصله در محل حاضر و بعد
از بررسي هاي اوليه دستور انتقال جسد به پزشكي قانوني را
صادر كرد.]]>
</TEXT>
</DOC>
<DOC>
<DOCID>HAM2-781020-025</DOCID>
<DOCNO>HAM2-781020-025</DOCNO>
<ORIGINALFILE>/1378/781020/jvarz.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[منچستر يونايتد حذف مي شود!؟]]>
</TITLE>
<TEXT>
<![CDATA[كوتاه از فوتبال جهان 
]]>
<IMAGE>/1378/781020/p13-2.jpg</IMAGE>
<![CDATA[
ادموندو و روماريو دو مهاجم گلزن باشگاه واسكودوگاما در
پيروزي اين تيم مقابل منچستر نقش مهمي را ايفا كردند و
باعث صعود تيم برزيلي به مرحله نيمه نهايي شدند
گروه ورزشي: تيم منچستر يونايتد قهرمان اروپا به دنبال 
باخت سه بر يك مقابل "واسكودوگاما" نماينده برزيل در
آستانه حذف شدن از رقابت هاي جام قهرماني باشگاههاي جهان 
قرار گرفت. 
در اين ديدار" روماريو" ستاره سابق تيم ملي برزيل دو گل 
و ادموندو بازيكن سابق فيورنتينا نيز يك بار دروازه مارك 
بوسنيچ را باز كردند. هر سه گل نماينده برزيل در نيمه 
نخست به ثمر رسيد و" نيكي بات "در دقيقه 81 تنها گل 
منچستر را به ثبت رساند. واسكودوگاما با اين پيروزي با
شش امتياز در صدر جدول گروه ب قرار گرفت. 
در بازي ديگر اين گروه نكساكا با پيروزي دو بر يك برابر
ملبورن با چهار امتياز در مكان دوم قرار گرفت. 
منچستر يونايتد در آخرين بازي خود به ديدار ملبورن 
مي رود و نكساكا با واسكودوگاما ديدار مي كند. در صورت 
تساوي دو تيم در اين ديدار منچستر از دور رقابت ها حذف 
مي شود. اين بازي ها امشب در ريودوژانيرو برگزار مي شود. 
" البر" بهترين گل سال آلمان را زد
گل" جيوواني البر" بازيكن برزيلي بايرن مونيخ به عنوان 
زيباترين گل سال 1999 بوندس ليگا برگزيده شد. "البر" با
راي و نظر كارشناسان يك شبكه تلويزيوني آلمان اين عنوان 
را از آن خود كرد. 
" البر" در ديدار با هانزاروشتوك يك گل زيبا را درون 
دروازه پيكنهاگن جاي داد. ويژگي اين گل اين بود كه از يك 
زاويه بسته و از نزديكي هاي خط كرنر به ثمر رسيد. البر
هم اكنون 7 گل براي تيم بايرن مونيخ به ثمررسانده است. 
مارادونا تكذيب كرد
ديه گو مارادونا ستاره جنجالي تيم ملي آرژانتين اتهام 
استفاده از مواد مخدر را رد كرد. 
او كه هفته پيش در بيمارستاني در اروگوئه بستري شده بود
و پزشكان علت بيماري او را مصرف بيش از حد كوكائين اعلام 
كرده بودند توسط مقامات قضايي مورد بازجويي قرار گرفت و
موارد اتهامي را رد كرد. 
مارادونا كه براي گذراندن تعطيلات سال نو ميلادي به 
اروگوئه سفر كرده بود به علت بالا رفتن فشار خون در
بيمارستاني در پونتادل آستا بستري شد. 
مقامات قضايي اروگوئه در پي كشف مظنون هايي هستند كه 
احتمالا" مواد مخدر را در اختيار مارادونا قرار داده اند.]]>
</TEXT>
</DOC>
<DOC>
<DOCID>HAM2-781020-026</DOCID>
<DOCNO>HAM2-781020-026</DOCNO>
<ORIGINALFILE>/1378/781020/maqal.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[پرسش هزاره جديد: بقا يا اصول؟]]>
</TITLE>
<TEXT>
<IMAGE>/1378/781020/p6-1.jpg</IMAGE>
<![CDATA[
سازمان ملل ; نگاهي به حال و آينده 
وحيدرضا نعيمي 
" از جانب سازمان ملل به اين كوتاهي اذعان و تاسف عميق 
خود را ابراز مي كنم. "اين جمله اي بود كه كوفي عنان 
دبيركل سازمان ملل در روزهاي پاياني آذرماه سال جاري در
واكنش به انتشار گزارشي راجع به سهل انگاري سازمان ملل 
در جلوگيري از كشتار صدها هزار نفر در رواندا برزبان 
آورد. نسل كشي هولناك سال 1994 در رواندا كه در جريان آن 
حدود هشتصد هزار نفر غيرنظامي قتل عام شدند، نشان دهنده 
نبود اراده و رهبري سياسي در سازمان ملل از يك سو و
فقدان امكانات مورد نياز براي جلوگيري از اين حمام خون 
دهشتناك بود. 
از قضاي روزگار در آن زمان كوفي عنان خود مسئوليت هدايت 
عمليات پاسداري صلح سازمان ملل را برعهده داشت و گزارش 
يادشده صريحا" به سبب اهمال در اطلاع رساني به پطروس 
غالي دبيركل وقت، وي را مقصر دانست. گزارش يادشده شوراي 
امنيت را به علت گسيل نيروهاي پاسدار صلح فاقد تجهيزات و
اختيار كافي جهت مقابله با اين فاجعه مقصر شناخت و در
عين حال از نقش تضعيف كننده آمريكا و بلژيك نيز انتقاد
كرد. 
كشتار گسترده اقليت توتسي به دست تندرويان هوتو به رغم 
حضور حدود 2500 سرباز كلاه آبي سازمان ملل صورت گرفت. 
نيروهاي بلژيكي كه بخش اعظم نيروهاي يادشده را تشكيل 
مي دادند، پس از دادن 14 نفر تلفات از رواندا خارج شدند
و به تشديد بحران كمك كردند. فرمانده كانادايي نيروهاي 
مزبور در گزارشي كه پس از بازگشت از ماموريت،
ديوانسالاري فلج كننده حاكم براين سازمان جهاني را عامل 
اين جنايت هولناك دانست. دالر در نامه خود خاطرنشان كرد
سازمان ملل از سال 1956 كه عمليات پاسداري از صلح را
آغاز كرد، هرگز ازرويدادهاي گذشته درس عبرت نگرفته است. 
گزارش بررسي وضع رواندا از نحوه واكنش مقامات عاليرتبه 
سازمان ملل از جمله كوفي عنان به هشدارهايي كه دالر در
مورد آمادگي افراطيون هوتو براي انقراض نسل توتسي ها
داده بود، انتقاد كرد. 
اين دومين بار در ظرف يك ماه بود كه سازمان ملل به ضعف 
مديريت و هدايت عمليات پاسداري ازصلح خود اعتراف كرد. يك 
ماه پيش ازآن، گزارشي ديگر در مقر نيويورك منتشر شد كه 
در آن عنان شخصا" به ناكامي سازمان ملل در جلوگيري از
قتل عام بيش از 7000 نفر مسلمان در سال 1995 در شهر
سربرنيتسا دربوسني كه شهر امن اعلام شده بود، اعتراف كرد. 
اين گزارش نيز شوراي امنيت را به علت گسيل نيروهاي فاقد
تجهيزات و اختيار كافي مورد انتقاد قرار داد. 
اين دو رويداد غم انگيز و هولناك كه در واپسين دهه قرن 
بيستم و هزاره دوم صورت گرفت، نشان داد سازمان ملل پس از
گذشت بيش از نيم قرن از تاسيس آن، هنوز از توانايي و
كفايت لازم جهت هدايت عمليات پاسداري ازصلح در مناطق 
خطرناك جهان برخوردار نيست. شايد چنين چيزي در وهله اول 
تعجبآور باشد. ولي با توجه به اينكه ساختارسازمان ملل 
اصولا" يك ساختار اداري غيرنظامي است، فاقد الزامات 
مديريت اين قبيل عمليات به خصوص در مناطق بحران زده است. 
اين ناتواني خصوصا" در ماموريتهايي بيش از همه رخ 
مي نماياند كه آمريكا احساس مي كند فاقد اهميتي براي 
منافع ملي آن است و در نتيجه حضور ضعيفي در آن پيدا
مي كند يا آن را به ديگر هم پيمانان خود مي سپارد. به 
علاوه تركيب شوراي امنيت و پنج عضو دائم كه داراي حق وتو
هستند، به گونه اي است كه هرگونه تصميم گيري عاجل را در
مواقع خطير عملا" غيرممكن و عمليات را زمين گير مي كند. 
در بوسني و هرزگوين مخالفت دائمي روسيه با اقدام قاطع 
نظامي جهت جلوگيري از كشتار صربها از جمله عوامل اصلي 
بلاتكليفي كلاه آبي هاي مستقر در اين جمهوري بود كه در
مقطعي حتي به گروگانگيري از آنان نيز منجر شد. ابعاد
ناكامي عمليات پاسداري از صلح در اين دو كشور را زماني 
مي توان بهتر درك كرد كه آنها را با عمليات سازمان ملل 
به رهبري آمريكا براي بيرون راندن نيروهاي اشغالگر عراقي 
از كويت و به دنبال آن اعمال بازرسي تسليحاتي از اين 
كشور مقايسه كرد. شدت برخورد نيروهاي ائتلافي به رهبري 
آمريكا شايد در تاريخ عمليات داراي مجوز سازمان ملل، 
بي سابقه باشد اعمال منطقه پرواز ممنوع در شمال و جنوب
از جمله مواردي است كه آمريكا و انگليس هنوز با سماجتي 
غريب برآن پاي مي فشارند و به رغم انحلال انسكام در صدد
پيگيري عمليات بازرسي تسليحاتي عراق در قالب طرحي جديد
هستند كه پس ازمدتها چانه زني در شوراي امنيت به تصويب
رسيد روسيه، فرانسه و چين از منتقدان تداوم فشار بر
عراق هستند كه در قطعنامه اخير شوراي امنيت ترجيح دادند
راي ممتنع دهند. 
همين فقدان اراده همگاني اعضاي دائم شوراي امنيت بود كه 
مانع از عمليات بازدارنده نظامي عليه نيروهاي صرب در
كوزوو شد و نهايتا" كار را به جايي رساند كه ناتو راسا" 
و با دور زدن سازمان ملل و در راس آن شوراي امنيت وارد
عمل شد و طي عمليات هوايي مستمر صربستان را به زانو در
آورد ولي بعدا" وظيفه اداره كوزوو را به سازمان ملل سپرد. 
بي ترديد خاطره تلخ جهانيان از واقعه تلخ بوسني كه 
سازمان ملل توانست فقط نظاره گر جنايات صربها باشد، 
افكار عمومي و بين المللي را براي حمايت از عمليات هوايي 
ناتو آماده كرد. 
انتقاد بعدي عنان نسبت به بي توجهي به اين سازمان در
جريان عمليات ناتو در كوزوو گوش شنوايي نداشت. واقعيت آن 
است كه با آنكه بر عمرسازمان ملل و اعضاي آن افزوده شده 
است، از تاثيرگذاري آن در سطح جهاني كاسته مي شود. 
بسياري معتقدند قطعنامه هاي بيش از حد زيادي درشوراي 
امنيت و مجمع عمومي صادر مي شود كه عملا" نتايج متناسبي 
را به همراه ندارد. جلسات و سخنرانيهاي طولاني نيز راه 
به جايي نبرده است. اين پرسش اساسي كه چرا اعضاي دائمي 
شوراي امنيت مي توانند در مورد مسائل جنگ و صلح سرخود
تصميم بگيرند و تصميمات خود را براي تمام بيش از 180
كشور عضو الزام آور بدانند، هنوز پابرجاست. 
ادامه دارد]]>
</TEXT>
</DOC>
<DOC>
<DOCID>HAM2-781020-027</DOCID>
<DOCNO>HAM2-781020-027</DOCNO>
<ORIGINALFILE>/1378/781020/maqal.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[تكثر سياسي وتقسيم قدرت]]>
</TITLE>
<TEXT>
<![CDATA[گفت وگو با دكترحاتم قادري استاد دانشگاه(بخش آخر)
* همشهري: بله تكثر فرديتها تا اينكه آدمهاي متنوعي در
حوزه هاي مختلف دنيا باشند مهم است. ايران مي تواند
تقسيم قدرت را بپذيرد، ولي مي تواند هويت خاصي را تحويل 
اين جهان متكثر و متنوع بدهد. به نظر مي رسد وقتي همه 
توجهات و تاملات معطوف به اين امر است كه بايد قدرت را
تقسيم كنيم، شايدبه نظر برسد كه داشتن هويتي مجزا از
غرب مشكل ما نباشد، اما اگر بدانيم بشر غربي به آنجا
رسيده و اين تنوع را پذيرفته ومي داند چقدر محتاج است كه 
تمدنها و فرهنگهاي ديگر را ببيند و خودش را در اين 
آيينه هاي متنوع و متكثر مشاهده كند به اهميت هويتي مجزا
از هويت غربي در عين پذيرش مسئله تقسيم قدرت پي مي بريم. 
با اين دغدغه چه طور كنار بياييم؟ به نظر مي رسد اين 
سئوال به جوابهاي قبلي شما ربط داشته باشد، ولي شايد
بتوانيد در اين زمينه به نكات جديدي اشاره كنيد. 
* دكتر قادري: پاسخ شما را از مسئله اي كه در انتهاي بحث 
اشاره كرديد شروع مي كنم كه گفتيد اين جا شايد تازه آغاز
انسان شدن باشد. اين جمله مرا به ياد ماركس و نيچه و يا
حتي دكارت و قبل از او انداخت. ماركس فكر مي كرد اگر
نظام مطلوبش برپا شود، تازه انسان وارد اصل تاريخ حيات 
مي شود، قبل از آن را پيش تاريخ مي نامد، يعني آن چيزي 
كه ماقبل تاريخ است. 
البته مي پذيرم كه اگر بتوانيم فضاي مناسبتري را در
جامعه ايجاد كنيم، به تجربه نويني از انسانيت يا بهتر
است بگويم به مرزهاي جديدي از انسانيت كه تا به حال 
مغفول مانده، مي رسيم. همان طور كه قبلا" گفتم ما در طول 
تاريخ گرايشات تسليم طلبانه از يك سو و اقتدارطلبانه از
سوي ديگر به قدرت داشتيم كه اجازه نداده بود برخي از
مرزهاي مربوط به آزادي، تساهل، مدارا و اموري از اين 
قبيل- حتي براساس آيات و سنتهاي ما- آشكار و روشن شوند. 
اين امور هم بايد يك جا تجربه شوند، اينها برخي از
قلمروهاي ديني قضيه هستند. براين مبنا به اين امور اشاره 
كردم كه اصلا" لزومي نمي بينم ماپاجا پاي غرب بگذاريم، 
نمي خواهم بگويم اگر آنها قدرت را متكثر كردند، پس ما هم 
بايد آن را متكثر كنيم و همان گونه در جامعه اعمال كنيم. 
فكر مي كنم اين كار تقليد بدي است، ما بايد جايگاه 
خودمان را داشته باشيم، البته اين جايگاه و شان تصنعي به 
دست نمي آيد. 
ما بايد با ديدي نقادانه وارد فرايند معرفت جديد شويم و
معرفتهاي گذشته و حيات سياسي، اجتماعي گذشته مان را مورد
نقادي قرار دهيم اين تركيبات، تركيب مناسبي است و تا
موقعي كه وارد آن نشويم، نمي توانيم بحث تمدن سازي مجدد
و حضور نويني داشته باشيم. اما اگر وارد اين تركيبات 
شويم، مي توانيم اشكال خاص سياسي، اجتماعي، معنوي و... 
نه تنها براي خودمان، براي دنيا هم داشته باشيم. 
ما مي توانيم دوباره افقهاي جديد و مرزهاي جديد داشته 
باشيم ولي نيازمند نقاديهاي نظري به گذشته مان از يك سو
و داشتن ديدي نقادانه نسبت به غرب از سوي ديگر هستيم، به 
علاوه تحولات اجتماعي، اقتصادي، فرهنگي و سياسي بايد به 
گونه اي باشد كه وجه اجتماعي مناسبي براي اين نوع 
نگرش ها فراهم كند در حال حاضر مي توانيم بخشي از معايب
مباحث غربي راجع به قدرت و حكومت را ببينيم، يعني 
مي توانيم به لاك نگاه كنيم و به نقايص و كم و كاستي هاي 
انديشه او پي ببريم، مي توانيم بفهميم دليل اينكه او به 
دمكراسي توجه نكرده اين است كه فضاي اجتماعي اش اين طور
بود. او درباره شكل گيري قدرت مي گويد حكومت بايد براساس 
رضايت باشد. بعد از او هم كساني مثل ميشل فوكو و ديگران 
درباره قدرت سخن گفته اند، ما مي توانيم همه اينها را
ببينيم، به شرطي كه از حالت ذهني در بياييم و اين نظرات 
را تبديل به نظريه كنيم و بعد اجازه دهيم كه اين نظريات 
تبديل به اشكال جديد نظري و عيني شود. 
نقدهاي ما خواه ناخواه دوباره مورد گفت وگو قرار خواهد
گرفت، چنان كه الان هم مورد گفت وگو قرار گرفته است، اگر
عالمانه به آن بپردازيم امكان باز توليد معنايي مناسب را
خواهيم داشت و اگر به آن نپردازيم هيچ چاره اي نداريم كه 
از يك سو به سطحيت و عقبماندگي داخلي و از سوي ديگر به 
تقليد عبث از خارج روي بياوريم. 
* همشهري: درغرب وقتي سخن از جامعه مدني به ميان مي آيد، 
مسئله امنيت سرمايه كه هميشه مهم بوده، در كنار آن مطرح 
مي شود جامعه مدني جامعه اي است كه در آن حوزه اي به 
وجود آيد كه بين دولت و حوزه خصوصي حد فاصلي ايجاد كند، 
مي بينيد كه جامعه مدني از موءلفه هاي فرهنگي مثل غرب نسب
مي برد. همين مسئله امنيت اقتصاد و سرمايه در فرهنگ غرب
هيچ وقت نمي تواند فداي مسائل ديگر شود موءيد اين نكته 
است. در ايران هم دين يك امر بسيار مهم، جدي و مايه دار
و ريشه داري است و به نظر من هر كسي كه خواسته باشد از
آزادي صحبت كند، هركسي كه خواسته باشد از تقسيم قدرت و
جامعه مدني صحبت كند، نمي تواند اين مسئله مهم معرفتي و
فرهنگي را ناديده بگيرد اين همه، ما را به آن سمت 
راهنمايي مي كند كه بالاخره بايد مدل جديدي از آزادي و
مسئله تقسيم قدرت ارائه دهيم. فكر مي كنيد اين مدل جديد
چه ويژگيهايي دارد و تا كجا با مسئله تقسيم قدرت در غرب
منافات و تمايز و تفاوت دارد؟
* دكتر قادري: تا ما نسبت سنجي دقيقي فرضا" نسبت دين و
آزادي، دين و سرمايه داري، توزيع قدرت اقتصادي و بحثهاي 
جديد راجع به صنعت و سياستهاي پولي و مالي نداشته باشيم، 
تا ما در مورد اين مسائل اطلاعات لازم را نداشته باشيم 
(اطلاعات نظري و كار شده)، تا موءلفه هاي خودمان را مورد
سنجش قرار ندهيم كه كدام يك از آنها مورد قبول است، كدام 
يك نمي تواند مورد قبول باشد، كدام يك را موقتا" بايد
كنار بگذاريم؟ بعيد است كه بتوانيم الگوي جديدي ارائه 
بدهيم. من اين را مي پذيرم كه ما هر كاري بخواهيم بكنيم 
ناگزيريم كه نسبت سنجي هايمان را با دين روشن كنيم، در
اين هيچ ترديدي ندارم. ولي يك بار مي خواهيم نسبت سنجي 
را با دين صورت دهيم، يك بار مي خواهيم ببينيم در وضعيت 
عرف جامعه چه مي گذرد. 
من فكر مي كنم ما جامعه را از دين اشباع كرديم، قبل از
انقلاب وقتي دانشجو بودم محفوظات ديني مورد سئوال نبود
ولي امروزه در سطح دانشگاه محفوظات ديني مورد سئوال است. 
دليلش(همان طور كه بعضي ها فكر مي كنند)آزادي مطبوعات 
و اين جور چيزها نيست، اين تحول به دليل تجربه ديني و
حكومت بيست ساله ماست، بدين معنا همه ناگزيرند كه 
نسبت سنجي هايشان را با دين روشن كنند، ولي از طرف ديگر
بعيد مي دانم كه قرائت سنتي ما از دين درآينده ايران جاي 
گسترده اي را به خود اختصاص دهد. تصورم بر اين است كه آن 
قرائت استحاله خواهد شد و قرائتهاي ديگري پيدا مي شود. 
هم اكنون در حال انجام كارهاي مقدماتي آن هستيم، اگر
نسبت سنجي ها خوب پيش رود آن موقع مي توانيم نظرات بعدي 
راجع به مدل بدهيم والا الان يك مقدار حالت آرماني و
يوتوپيايي دارد. اينكه آيا اصلا" قرائت واحد داريم يا
قرائت متكثر؟ چه زوايايي از آن مي تواند برجسته تر باشد؟
تجربه ديني قدسي افراد چه نقشي در اينجا مي تواند داشته 
باشد؟ اينها همه محل بحث است. اول بايد نسبت سنجي هايمان 
را پيش ببريم بعد از آن ببينيم چه لوازمي از آن باقي 
مي ماند و چه چيزهايي از دل اين محك خوردنها و مهاجمات 
مي تواند با طراوت و با استحكام بيرون بيايد تا بعد
ببينيم كه چه در اختيار داريم و چه نداريم. آن موقع 
مي توانيم راجع به الگوسازي و مدل سازي بحث جدي تري كنيم. 
* همشهري: آقاي دكتر مي خواهم به آخرين موضوع بحث 
بپردازم كه رابطه قدرت با نخبگان جهان جديد است به نظر
مي رسد كه خيلي از آنها، از نيچه گرفته تا راسل و فوكو
همه با اين مسئله برخورد داشتند، يعني مسئله قدرت براي 
آنها يك معضل و مشكل بوده است. من فكر مي كنم خيلي از
اين دغدغه ها به ماهيت اخلاقي بشر برمي گردد به نظر
مي رسد رابطه تنگاتنگي بين فلسفه سياسي و فلسفه اخلاق 
وجود دارد. 
* دكتر قادري: همان طور كه قبلا" اشاره كردم تمايزي كه 
بعضي پوزيتويست ها فكر مي كردند، امروزه ديگر از موضوعيت 
برخوردار نيست، يا حتي اگر براي برخي همچنان اهميت داشته 
باشد، برخي از متفكرين در غرب و در خود ايران ارتباط
فلسفه سياسي و فلسفه اخلاق را با يكديگر تنگاتنگ 
مي دانند. اين حرف درستي است و فلسفه سياسي كه مي خواهد
از بايدها و نبايدها يا به تعبير كلاسيك ها استفاده كند، 
خواه ناخواه به احكام اخلاقي و شكل بندي هاي اخلاقي 
مي پردازد. معتقدم ما بايد همان نقادي جدي نسبت به فلسفه 
نظري اخلاق خودمان داشته باشيم كه بسيار ارسطويي و
يوناني است، نه فقط به خاطر اينكه ارسطويي و يوناني است، 
بلكه به اين خاطر كه امروزه ديگر قابل انطباق كامل با
فضاهاي جديد نيست. در اين چارچوبهاي جديد از انديشه ها و
مكاتب جديد ما نمي توانيم انسان را به همان پايه هاي 
سابق تبديل كنيم ديگر اينكه به نظر مي رسد در جامعه چه 
خود قدرت، چه اخلاق نسبت به شرايط و امكانات معرفتي 
تكنولوژيكي جامعه، يعني موءلفه هاي مختلف، مرتب شكلهاي 
خاص به خودشان مي گيرند و توليد مي شوند. اين را
نمي خواهم به معناي يك نسبي گرايي كاملا" بي پايه بگيرم، 
مي خواهم بگويم كه وقتي شما در يك شهر هشت ميليوني زندگي 
مي كنيد و وقتي از رسانه اي مثل تلويزيون استفاده 
مي كنيد، خواه ناخواه، بايد چارچوبهاي زيبايي شناختي و
اخلاقي شما متفاوت با آن كسي كه يك نگاه روستايي و
عشيره اي دارد و مثلا" زني كه در تمام عمرش هيچ كسي جز
مردهاي محرمش را نديده، باشد. طبعا" در اين جا زيبايي، 
بحث جنسيت و بحثهاي فمنيستي فرق مي كند. يعني ما
ناگزيريم كه از نو اينها را رقم و محك بزنيم، توليد و
معنا و نسبت سنجي كنيم و بعد ببينيم كدامها پاسخ مي دهد
و كدامها پاسخ نمي دهد.]]>
</TEXT>
</DOC>
<DOC>
<DOCID>HAM2-781020-028</DOCID>
<DOCNO>HAM2-781020-028</DOCNO>
<ORIGINALFILE>/1378/781020/shahr.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[باغستاني كه دودستان شد!]]>
</TITLE>
<TEXT>
<IMAGE>/1378/781020/p7-1.jpg</IMAGE>
<![CDATA[
نگاهي تازه به آلودگي هواي تهران 
يكي از مهمترين دلايل گسترش آلودگي هواي تهران بي توجهي 
به شان و جايگاه حياتي درخت و نقش آن در سالم سازمحيط
زيست است. اين كم توجهي و بي حرمتي به اين عنصر نجات بخش، 
حيات شهروندان را در شرايط خطرناكي قرار داده است 
]]>
<IMAGE>/1378/781020/p7-2.jpg</IMAGE>
<![CDATA[
آلودگي هواي تهران به مرزي رسيده است كه "پاكي "اين 
ويژگي هواي مورد نياز انسان به فراموشي رفته است ; سقراط
مهمترين و موءثرتري اصل بهداشت عمومي را همان "هواي پاك "
مي شناسد كه اكنون در شرايط بسيار بحراني قرار گرفته و
ابن سينا گرد و غبار را عامل كوتاهي عمر برمي شمرد و
اكنون گازهاي سمي همچون اكسيدهاي كربن تركيبات گوگردي - 
تركيبات نيتروژن دار- تركيبات آلي - اكسيدكننده ها- 
اوزن و دود- مه كه از خطرناك ترين پديده شهر تهران است. 
به نظر نگارنده يكي از مهمترين دلايل گسترش آلودگي هواي 
تهران بي توجهي به شان و جايگاه حياتي درخت و نقش آن در
سالم سازي محيط زيست است. اين كم توجهي و بي حرمتي به 
اين عنصر نجات بخش، حيات شهروندان را در شرايط خطرناكي 
قرار داده است. 
معمار عالم هستي بسيار و بسيار انسان را به حفظ و حراست 
و توجه به فضاي سبز سفارش كرده است. 
ايرانيان به درخت و درختكاري بسيار اهميت مي دادند و
عباراتي از اين دست كه "ديگران كاشتند ما خورديم، ما
مي كاريم تا ديگران بخورند" حكايت از توجه به توسعه فضاي 
سبز دارد. يراني قطع درخت را مساوي با قتل يك جوان 
دانسته و به همان ميزان بر مرگ درخت شيون و ناراحتي نشان 
مي داده و هنوز اين شعور حمايت از درخت در مردم خراسان 
بخصوص در مناطق كويري شديدا" وجود دارد و اين نشان دهنده 
عمق شناخت و درك ايرانيان نسبت به علم بوم شناسي بوده 
است، سنت حفظ و توسعه درخت آنچنان بر جامعه حاكم بوده 
است كه در بدترين شرايط اقليمي، باغات و آبادي هايي 
حيرت انگيز ايجاد مي كردند و حتي اگر در مقابل احداث 
بناهايي بزرگ درخت و درختاني قرار مي گرفت نه تنها
درختان را قطع نمي كردند بلكه آنرا در داخل بناها همچون 
جان شيرين حفظ و گرامي داشتند، آيا امروزه اين چنين در
احداث عمليات ساختماني و ساخت و سازها با درخت برخورد
مي شود؟! بدون شك، نه و الا وضع و حال هواي تهران اين 
نبود كه اكنون هست. شاردن سياح بزرگ فرانسوي در سفر خود
به ايران تهران را به دليل حضور شادمانه باغهاي ايراني 
يكي از زيباترين شهرهاي جهان مي داند و آن را شهر
باغستان لقب مي نهد و ما متاسفانه امروزه بجاي كود در
پاي درختان عظيم و سترگ كه يادگار قرنها مراقبت نياكان 
ماست كودآهك جهت رويش برجستان فرو ريختيم و بقول سهراب
سپهري عصر رويش سنگ و سيمان و آهن را خلق كرديم و با دست 
خود تبر بر رشد خويش زده و اين شد كه امروزه شهر باغستان 
به دودستان تبديل شد. كابوس آلودگي هوا و وضعيت قرمز
مي رود تا گلوي همه ما را از پير و جوان بفشارد و اين 
وضع حاضر نتيجه همان جورهايي است كه بر فضاي سبز و
باغهاي اين شهر روا شد. 
باري امروزه دانشمندان جهاني محيط زيست دريافته اند كه 
درخت در حلقه اكوسيستم در راس هرم قرار دارد و حذف درخت 
از حلقه اكوسيستم برابر با نابودي كل طبيعت بوده 
انديشمندان محيط زيست مي دانند كه حتي قطع يك درخت در
چرخه طبيعت اثر تخريبي دارد و بازتاب منفي آن به ابناي 
بشر برمي گردد، واقعه حفظ درخت در شهر كلن آلمان 
عبرت انگيز است و آن واقعه اين بود كه مسئولين راديويي 
شهر كلن آلمان زير يك ميدان شهري را جهت احداث فضاي 
اداري مورد نياز خود مكان شناسي و انتخاب نموده بودند و
اجازه ساخت و مجوز عمليات اجرايي آنرا از شوراي شهر و
شهرداري كلن خواستار شدند. شايان ذكر است كه در وسط اين 
ميدان تك درختي 30 ساله موجود بود كه پس از بررسي هاي 
بعمل آمده توسط شوراي شهر و شهرداري شهر كلن با عمليات 
سازندگي پروژه موافقت شد. مشروط به اينكه آن تك درخت 
ميدان شهري حفظ شود و سپس تيم اجرايي پروژه، ابتدا
گلداني بزرگ، در زير ميدان جهت استقرار و حفظ ريشه آن 
درخت با هزينه 240 هزار مارك آن زمان احداث نموده و سپس 
عمليات اجرايي پيرامون گلدان در زيرزمين آغاز شد. نكته 
جالب توجه آنكه آلمان اقليمي است كه با برترين منطقه آن 
از سرسبزترين منطقه ايران كه شمال ايران باشد سبزتر است 
اينهمه حساسيت مسئولين شهري در جهت حفظ يك درخت، نشان 
از درك و شناخت اين عنصر حيات بخش دارد و درسي است 
پندآموز براي سازندگان شهرها، خصوصا اقليم ايران كه از
جغرافياي خشك بومي برخوردار است و سخن دكتر مهدي قندي 
استاد دانشگاه در خصوص آلودگي هواي تهران كه گفتند" آثار
اين آلودگي در سالهاي آينده بر روي ميليون ها نفر از
جمعيت كشور مشاهده خواهد شد" حجت را بر همه مردم و
مسئولين تمام كرد و وضعيت بسيار خطرناك پنجشنبه 2/10/78
تهران، نگارنده را كه سالهاست پيرامون فضاي سبز ايران 
(باغ هاي ايراني)مطالعاتي داشته بر آن داشت تا مطالبي و
راهكارهايي پيرامون عمده ترين مسئله تهران و شهرهايي از
اين دست كه در حال حاضر با پديده دود- مه مواجه هستند
ارائه نمايد اميد است مورد نظر مسئولين سازمانهاي مربوطه 
قرار گيرد. 
بي ترديد قبل از اينكه فاجعه 1952 لندن كه منجر به از
بين رفتن حدود 20 هزار نفر در دو روز گرديد و يا فاجعه 
دره ميوز و بلژيك و فاجعه دنور پنسيلوانيا و بسياري از
اين دست فجايع مردم جهان را بر آن داشت تا قانون هواي 
پاك را در بريتانيا و امريكا و بسياري از كشورهاي جهان 
از جمله ايران تدوين كرده تا با قوت و حساسيت از تكرار
چنين وقايعي جلوگيري نمايد. بديهي است كه استمرار اين 
شرايط هشدار و بحران در تهران و شهرهاي بزرگ ايران علاوه 
بر مسائل فوق الذكر تبعات منفي در سطح بين المللي و در
خصوص ورود جهانگردان فرهنگي و علمي به مقصد ايران را
بدنبال خواهد داشت. ايران جزو ده كشور اول دنيا به لحظه 
جاذبه هاي جهانگرديست و داراي ميراث هاي عظيم فرهنگي و
بشريست، از جمله مجموعه ميدان امام در اصفهان و مجموعه 
باغهاي ايراني در نيشابور كه در اين سالهاي اخير مي رود
تا با همت مسئولين گامهاي موءثري در جهت ارتقاء اين صنعت 
بدون دود ايفا گردد. و اگر اين عارضه سريعا ريشه كن نشود، 
طبيعي است جهانگردان راه خود را كج كرده و مقصد ديگري را
كه از شرايط مطلوب هواي پاك برخوردار بوده انتخاب
مي كنند. همانگونه اگر آثار بسيار ديدني در موزه هنري 
وجود داشته باشد و از داخل اين موزه هنري گازهاي سمي 
خارج شود، طبيعي است كه هيچ ديداركننده اي علاقه ورود و
بازديد از اين موزه هنري را از خود نشان نخواهد داد. 
بنابراين اهميت سالم سازي شهر تهران و ساير شهرهاي بزرگ 
ايران از اين آلاينده ها امريست بسيار ضروري زير ابعاد
زيانبار مختلفي را در برمي گردد كه راهكارهاي ذيل 
پيشنهاد مي شود: 
1- در نيمه دوم سال اگر تهران را از بالا بنگريم بدليل 
خزان نمودن درختان، سطح شهر تهران لخت و عور است و حدود
80درصد درختان تهران برگ ريزي خود را انجام داده اند و
اين 20 درصد درختان سبز باقيمانده نحيف شده هم قدرت 
پالايش اينهمه آلاينده هاي شهر را ندارند كه بايستي با
كاشت و توسعه درختان مقاوم هميشه سبز مانند سرو نقره اي 
و سرو معمولي(زربين)و... اين درصد را به حداكثر رساند، 
يعني بجاي 80درصد درختان خزان زا، كاشت 80درصد درختان 
هميشه سبز را در مجاورت آن توسعه دهيم و از تمامي 
محوطه هاي موجود از حاشيه كنار پياده روها، معابر و
خيابانها گرفته(بين درختان خزان زا)تا محوطه مدارس و
دانشگاهها، ادارات، مسكوني ها، همه و همه در يك بسيج ملي 
انجام پذيرد(البته از درختان شش ساله كه زودتر و در سال 
آينده به ثمر بنشيند). 
2- كاشت بوته هاي هميشه سبز مانند شمشاد بجاي بوته ترون 
كه خزان زاست، به وفور در جنگلهاي ايران وجود دارد و
نياز به خارج از كشور هم نيست و همچنين استفاده از
بوته هاي خزنده پاپيتال هميشه سبز در سطح باغچه هاي لخت 
و عور و فلاور باكس هاي ساختمان و نيز ديوار و حصار
داخلي منازل و ادارات و مدارسي كه مانند چسبك در تمام 
فصول ديوارهاي داخلي و خارجي را يكپارچه سبز مي كند و
اكسيژن و هواي پاك محدوده خود را تامين مي كند. 
3- احياء خاك پاي درختان موجود كه بدليل فشردگي خاك، سنگ، 
آسفالت و تراكم بيش از حد بر روي يقه درختان مانع نفوذ
آب به خاك و ريشه مي شود. 
4- انسان خود آلوده كننده است. اكسيژن هوا را مي گيرد و
انيدريد كربنيك دفع مي كند. در فضاهاي بسته مانند اطاقها
اكسيژن هوا سريع مصرف مي شود، بنابراين ايجاد فضاي سبز
داخل اطاقها بوسيله استقرار گلدان و باكس(جعبه)در
ادارات و مدارس و... امريست ضروري 
5- استفاده از اتوبوس هاي دو طبقه جديد برقي و گازسوز
بجاي اتوبوسهاي يك طبقه آلوده كننده ضمن اينكه سطح كمتري 
از خيابانها را اشغال مي كنند اما تعداد دو برابر
شهروندان را جابجا مي كند و اين خود منجر به استقبال 
مردم از وسايل نقليه عمومي بجاي وسايل شخصي خواهد شد. 
6- تجديدنظر در استقرار محل لوله هاي اگزوز اتوبوسها و
ميني بوسها توسط سازمانها و كارخانه هاي ذيربط در جهت 
ساماندهي و اصلاح لوله هاي اگزوز از سطح افقي و پائين به 
سطح عمودي و در بالاترين ارتفاع جهت سالم سازي ميدان 
تنفسي شهروندان. 
7- اقدام عملي طرح جابه جايي پادگان ها به خارج از شهر و
تبديل و ساماندهي اين مكانها به فضاهاي سبز، كه پيشنهاد
مي شود با توجه به پيشينه تهران از باغ سازي ايراني كه 
از ارزش ايرانگردي و جهانگردي والايي برخوردار است 
استفاده شود، زيرا كه باغ هاي ايراني متناسب با شرايط
اقليمي اين مرز و بوم انديشيده شده است. 
مهندس حبيبالله متحدين 
كارشناس ارشد معماري و عضو هيئت علمي دانشگاه]]>
</TEXT>
</DOC>
<DOC>
<DOCID>HAM2-781020-029</DOCID>
<DOCNO>HAM2-781020-029</DOCNO>
<ORIGINALFILE>/1378/781020/shari.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ري شهري: هزينه فعاليت هاي شهرداري را
شهروندان بايد تامين كنند]]>
</TITLE>
<TEXT>
<![CDATA[حجت الاسلام والمسلمين ري شهري از شهرداري تهران به خاطر
توسعه حرم حضرت عبدالعظيم(ع)تقدير كرد
گروه شهري: نماينده ولي فقيه و توليت آستان حضرت 
عبدالعظيم گفت: شهرداري اگر بخواهد به وظايفش عمل كند، 
بايد هزينه هاي فعاليت هايش را از شهر و شهروندان تامين 
كند. 
حجت الاسلام محمدي ري شهري در جمع كاركنان شهرداري منطقه 
20 تهران، با اظهار اين مطلب كه در ميان كارهائي كه 
مسئولان نظام و خدمتگزاران اجرايي دارند، وظيفه 
شهرداري ها دشوار و در عين حال مهم و ارزنده است، افزود: 
با توجه به كاركرد شهرداري ها، اگر اين نهاد بتواند به 
وظايف خود عمل كند، افزون بر رفع بخشي از مشكلات 
شهروندان، مي توان شاهد شهري خوب و زيبا و در عين حال 
ارتقاء سطح رفاه عمومي شهروندان شد. 
وي تاكيد كرد، شهرداري به منظور انجام وظايف خود بايد به 
جلب و جذب روحيه و طرحهاي مشاركتي شهروندان مبادرت ورزد
و شهروندان براي برخورداري از امكانات مناسب، بايد
هزينه هاي قانوني را پرداخت كنند. 
حجت الاسلام ري شهري همچنين از تلاش شهرداري منطقه 20 در
راستاي اجراي طرح توسعه حرم حضرت عبدالعظيم(ع)تقدير كرد
و افزود: بي شك اگر همكاريهاي شهرداري نبود، اين طرح كه 
بنابه اظهار كارشناسان، از جمله طرحهاي بزرگ عمراني كشور
به شمار مي آيد به سرعت و با موفقيت به نتيجه نمي رسيد. 
براساس اين خبر، همچنين مهندس احمدي خميني - شهردار منطقه 
20 با اشاره به فعاليت ها و طرحهاي اجرا شده طي 3 سال 
اخير در شهرري گفت: علي رغم مشكلات طبيعي و غيرطبيعي كه 
گريبانگير اين منطقه شده، شهرداري با بهره گيري از كليه 
امكانات و جلب مشاركت هاي مردمي به ساماندهي و
بهينه سازي منطقه جنوبي شهر مبادرت ورزيده است به نحوي 
كه شعاع هاي اميد براي داشتن شهري شاداب و برخوردار را
فراروي خود داريم. به گفته وي، شهرداري منطقه 20 طي 
سال هاي اخير دهها طرح عمراني، خدماتي، فرهنگي، فراغتي و
اجتماعي اجرا كرده است. همچنين در اين مدت علاوه بر
احداث بوستانهاي محلي، به منظور تلطيف هوا و جلوگيري از
توسعه بي رويه شهر و ساخت و سازهاي غيرقانوني، طرح 
جنگلكاري در زميني به وسعت حدود 6 ميليون و 500 هزار
مترمربع اجرا كرده است. 
مهندس احمدي خميني گفت: با وجود تلاش هاي انجام شده، 
شهرري همچنان با معضلاتي از جمله سرازير شدن فاضلابها، 
آبهاي سطحي و سيلابها روبه روست كه البته شهرداري، 
طرح هاي مناسبي براي رفع آنها در دست دارد. 
وي با اشاره به اينكه درآمد شهرداري منطقه 20، كفاف 
طرح هاي وسيع و بنيادي و رفع معضلات موجود را نمي كند، 
خواستار توجه بيشتر مسئولين و مديران به اين منطقه جنوبي 
شهر شد.]]>
</TEXT>
</DOC>
<DOC>
<DOCID>HAM2-781020-030</DOCID>
<DOCNO>HAM2-781020-030</DOCNO>
<ORIGINALFILE>/1378/781020/shari.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[با حضور شهردار تهران مراسم معارفه و
توديع شهردار منطقه 6 تهران برگزار شد]]>
</TITLE>
<TEXT>
<![CDATA[گروه شهري: مراسم معارفه و توديع شهردار منطقه 6 تهران، 
ديروز طي مراسمي با حضور مهندس الويري، معاونين و مديران 
شهرداري و شهرداران مناطق بيستگانه شهرداري در فرهنگسراي 
شفق برگزار شد. 
به گزارش خبرنگار ما، شهردار تهران ضمن تقدير از تلاش 
بابارضا شهردار سابق منطقه 6، علي مقدس زاده را به عنوان 
شهردار منطقه مذكور معرفي كرد. 
وي طي سخناني، منطقه 6 تهران را به دليل وجود مراكز علمي، 
فرهنگي، اجتماعي و سياسي، بسيار پراهميت خواند و
خواستار رونق و پرنشاط سازي فعاليت ها در اين منطقه از
شهر شد. 
وي همچنين در اين مراسم، آقاي بابارضا را به عنوان قائم 
مقام سازمان فرهنگي و هنري شهرداري تهران معرفي كرد.]]>
</TEXT>
</DOC>
<DOC>
<DOCID>HAM2-781020-031</DOCID>
<DOCNO>HAM2-781020-031</DOCNO>
<ORIGINALFILE>/1378/781020/shari.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[انتصاب در سازمان ثبت احوال كشور]]>
</TITLE>
<TEXT>
<![CDATA[گروه شهري: انصاري لاري رئيس سازمان ثبت احوال كشور طي 
احكام جداگانه اي، غلامرضااميني و احسان پورمنت را به 
ترتيب به عنوان مديركل ثبت احوال استان گلستان ومديركل 
امور سجلي منصوب كرد. 
پورمنت پيش از اين مديركلي ثبت احوال استان تهران و
اميني نيز معاونت مديركلي ثبت احوال استان گلستان رابه 
عهده داشتند.]]>
</TEXT>
</DOC>
<DOC>
<DOCID>HAM2-781020-032</DOCID>
<DOCNO>HAM2-781020-032</DOCNO>
<ORIGINALFILE>/1378/781020/shari.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[با پايداري مجدد هوا آلودگي هواي تهران 
دوباره به مرز خطر رسيد]]>
</TITLE>
<TEXT>
<IMAGE>/1378/781020/p3-1.jpg</IMAGE>
<![CDATA[
گروه شهري: هواي تهران كه در روزهاي پاياني هفته گذشته و
آغاز اين هفته به دليل بارش باران و وزش نسبتا" مناسب
باد و مهمتر از همه تعطيلات و كاهش آمد وشد خودروها تا
حدودي لطيف شده بود، صبح ديروز مجددا" رو به آلودگي 
گذاشت. 
خودروهاي بي شماري كه در تهران رفت و آمد مي كنند، با
آغاز فعاليت در اين كلان شهر، ساعتي از روز گذشته هواي 
شهر را چنان نامطلوب كردند كه نمايشگرهاي كيفيت هوا، 
غلظت آلاينده هاي مسئول را درآن در مرز" خطرناك "
نشان مي دادند. 
درساعت 8 و 15 دقيقه ديروز غلظت دو آلاينده "منواكسيد
كربن" و" ذرات معلق "در هواي تهران در مرز" خطرناك "بود
و غلظت ساير آلاينده ها نيزبالا بود. 
بيشترين سهم در آلودگي هواي تهران بر اساس مطالعات 
انجام شده به بيش از دو ميليون خودروي فعال در اين شهر
نسبت داده شده است كه شامل خودروهاي شخصي و دولتي 
مي شوند و درميان خودروهاي دولتي بالاترين سهم درآلودگي 
را خودروهاي شركت واحد كه عموما" گازوئيل سوز هستند، 
دارند. 
سهم خودروها در آلودگي هواي تهران تا 80 درصد ارزيابي 
شده و بقيه سهم به منابع آلاينده ثابت از جمله 
كارخانه ها و منازل داده شده است. 
در هفته هاي اخير كه بحث آلودگي هواي تهران مورد توجه و
دقت قرار گرفت جمعي از روءساي دانشگاهها در نامه اي به 
رييس جمهوري آمادگي مراكز دانشگاهي خود را براي ارائه 
راهكارهاي مناسب جهت مقابله با اين معضل اعلام كردند. 
از جمله نويسندگان اين نامه آقايان دكتر رضا امراللهي 
رئيس دانشگاه خواجه نصيرالدين طوسي و دكتر منصور خليلي 
عراقي رئيس دانشگاه تهران بودند. 
دكتر رضا امراللهي رئيس دانشگاه خواجه نصيرالدين طوسي 
به خبرگزاري جمهوري اسلامي ديدگاه خود را درباره 
نحوه مقابله با معضل آلودگي هواي تهران تشريح كرد و گفت: 
ما بايستي طرح مبارزه با آلودگي هواي تهران را در سه 
محوركوتاه مدت، ميان مدت و بلندمدت موردنظر قرار بدهيم. 
وي گفت: در كوتاه مدت علاوه بر افزايش تعداد اتوبوس هاي 
گازسوز بايستي تعداداتوبوس هاي شهري را به حدنصاب كافي 
برسانيم تا اتومبيل هاي شخصي كمتري در سطح شهر تردد كنند. 
دكتر امراللهي جمع آوري اتومبيل هاي فرسوده شخصي را از
ديگر موضوعات مورد توجه در طرح كوتاه مدت عنوان كرد. 
وي تلاش جدي در جهت راه اندازي سريع متروي تهران را از
اقدامات موردنظردر طرح ميان مدت ناميد. 
دكتر امراللهي طرح بلندمدت خود را انتقال پايتخت از
تهران عنوان كرد. دكتر مهدي فائزي پور مدير كل روابط
عمومي و بين الملل نيز درگفت وگو باخبرگزاري جمهوري 
اسلامي به تشريح نظرات رئيس اين دانشگاه درباره نحوه 
مبارزه با آلودگي هواي تهران و زمينه هايي كه دانشگاه 
تهران براي حل معضل، آمادگي ياري نهادهاي متولي امور
شهري رادارد، پرداخت. 
وي در خصوص نحوه مشاركت دانشگاه تهران در جهت رفع معضل 
آلودگي هواي تهران گفت: طرحهاي كوتاه مدت هر چند كه 
مي تواند در زمان محدودي در رفع آلودگي هواي تهران 
تاثيرگذار باشد، اما در بلندمدت وضعيت فعلي آلودگي هواي 
تهران را تغيير نمي دهد.]]>
</TEXT>
</DOC>
<DOC>
<DOCID>HAM2-781020-033</DOCID>
<DOCNO>HAM2-781020-033</DOCNO>
<ORIGINALFILE>/1378/781020/shari.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[با هدف كمك به كاهش آلودگي هوا انجام 
مي شود: كاشت چمن و گونه هاي گياهي 
جذب سرب بر فراز بام هاي تهران]]>
</TITLE>
<TEXT>
<![CDATA[گروه شهري: به منظور كمك به كاهش آلودگي هوا، تعديل و
تلطيف هوا و كمك به زيبايي شهر، طرح آزمايشي كاشت چمن و
گونه هاي جذبكننده سرب بر فراز بام ها در محدوده اي از
منطقه 14 شهرداري در شرق تهران آغاز شد. 
مهندس عباس قديري شهردار منطقه 14 تهران در آغاز مرحله 
آزمايشي اين طرح گفت: از سال 1368 تاكنون توسعه فضاي سبز
و نگهداري از فضاهاي سبز موجود در دستور كار مديران 
شهرداري بوده و طي 10 سال تمام فضاهاي خالي با كاربري 
فضاي سبز تبديل به بوستان و لكه هاي سبز شدند، اما اكنون 
كه بحران آلودگي هوا از مرز خطر گذشته و عواقب خطرناكي 
را پيش روي شهروندان قرار داده است يكي از راه هاي 
دستيابي به هواي پاك، توسعه عمودي فضاي سبز و كاشت چمن و
گونه هاي جذب كننده سرب بر فراز بام هاي تهران است. 
وي با ذكر اينكه اجراي چنين طرحي به جهت وزش غرب به شرق 
باد در تهران ضرورت بيشتري دارد گفت: ما اكنون به صورت 
آزمايشي اين طرح را در محدوده بزرگراه شهيد محلاتي در
حوالي خيابان قيام شروع كرده ايم و در مرحله بعد در كل 
محدوده منطقه 14 فراگير خواهد شد. 
مهندس قديري با اشاره به اينكه كارشناسان فني و ايمني 
ساختمان در شهرداري پيش از كاشت چمن از پشت بام ها
بازديد و به صورت رايگان زيرسازي و امور فني را براي 
صاحبان ساختمان ها انجام مي دهند خاطر نشان كرد با اجراي 
اين طرح سرانه فضاي سبز به استانداردهاي جهاني نزديك 
مي شود و زيبايي شهر را در پي مي آورد و ميدان ديد هوايي 
شهر را براي جهانگردان و توريست ها جذاب و زيبا مي سازد
و علاوه بر همه اينها ضمن آنكه كاهش آلودگي هوا را در پي 
دارد، فراگير شدن اين طرح موجب تلطيف هواي شهر شده و حتي 
بارندگي را دنبال خواهد داشت. 
شهردار منطقه 14 با ذكر اينكه اين طرح در كشور آلباني با
موفقيت به اجرا درآمده است گفت: در طرح كاشت چمن و ترون 
پاكوتاه در پشت بام كه نقش عمده اي در جذب سرب و كاهش 
آلودگي هوا دارند، چشم انداز زيبايي همانند كشور آلباني 
سطح محدوده منطقه 14 را فرا مي گيرد. 
هفت اقليم 
خطر آلودگي محيط زيست جهاني 
]]>
<IMAGE>/1378/781020/p3-2.jpg</IMAGE>
<![CDATA[
يك روزنامه آمريكايي با اشاره به آلودگي هاي فزاينده 
محيط زيست جهاني، هشدار داد اگر دانشمندان راه حلي پيدا
نكنند، جهان به زودي قابليت خود را براي زيست از دست 
خواهد داد. 
روزنامه" كريستين ساينس مانيتور" نوشت: مباحثات كشورهاي 
دنياپيرامون طرق كنترل گازهاي خانه سبز(معروف به گازهاي 
گلخانه اي)كه به هشدارهاي جهاني منجر گرديده، بستري 
براي منازعات گسترده تر است. 
دانشمندان اكنون دريافته اند كه گرد و غبار، دوده و
ساير اجسام ميكروسكوپي كه ما به هوا مي پراكنيم، از
عوامل نيرومندي براي تغييرات جوي هستند. 
كشورها براي پرهيز از تغييرات احتمالا" ناخوشايند محيطي، 
بايستي راههايي براي كاهش اين آلودگي هوايي(افشانه اي)
و همچنين جلوگيري ازپخش اكسيد دو كربن پيدا كنند. 
چنين كاري آسان نخواهد بود. استفاده تميزتر و كارآتر از
انرژي وتوليدات، مي تواند گاز كربنيك، يا گاز اصلي 
گلخانه اي ساخت انسان، و نيزمقدار آلودگي افشانه اي 
(اسپري)را كاهش دهد. 
ليكن اين براي حل مسئله آلاينده هاي افشانه اي فقط يك 
آغاز است. تحقيق اخير از ابر ايجاد شده انسان بر فضاي 
اقيانوس هند، آشكار ساخت كه اين معضل، بسي گسترده تر و
بسيار پيچيده تر از آنست كه دانشمندان تصورمي كردند. اين 
ابر بوجود آمده، نور خورشيد را جذب كرده و گرم شد. 
دوده هاي سياه و ساير اجسام جذبكننده گرما، نيز
تاثيرات خنك كننده هارا از بين مي برند. 
شيوه اندازه گيري گرم شدن هواي جهان 
]]>
<IMAGE>/1378/781020/p3-3.jpg</IMAGE>
<![CDATA[
دانشمندان اعلام كردند توانسته اند شيوه اي براي 
اندازه گيري گرم شدن هواي كره زمين پيداكنند. اين 
دانشمندان ادعامي كنند برخورد دو جريان آب درتنگه جبل 
الطارق سرنخ هايي رابراي بررسي تغييرات آب و هوا
دراختيارشان قرارمي دهد. 
به گفته خبرنگار شبكه تلويزيوني چين، تنگه جبل الطارق 
بين دوقاره افريقا واروپا قرارگرفته است ودراين قسمت دو
جريان آبباهم برخورد مي كنند بطوريكه آب سرد اقيانوس 
اطلس به سمت داخل حركت مي كند و آب درياي مديترانه به 
سمت بيرون جريان مي يابد و درواقع افزايش سطح آب اقيانوس 
اطلس تحت تاثير جريان درياي مديترانه قرارمي گيرد. 
باتوجه به تركيب آب درياي مديترانه، اين جريان به سادگي 
براثرتابش خورشيد تبخير مي شود و زماني كه هوا درمنطقه 
مديترانه گرمترمي شود سرعت تبخير جريان درياي مديترانه 
افزايش مي يابد وجريان گرم آباقيانوس اطلس بسوي جريان 
مديترانه حركت مي كند وبالا مي آيد وهنگامي كه جريان آب
درتنگه افزايش مي يابد دانشمندان آگاه مي شوند كه 
دماي هوا در كل منطقه درحال افزايش است. 
بررسي دقيق تغييرات آب و هوايي بسيار دشوار بوده ومحتاج 
صرف زمان طولاني است اما تحقيقات انجام شده ازسوي 
دانشمندان مي تواند سرنخ هايي را درباره پيامدهاي 
گرم شدن هواي جهان ارائه دهد.]]>
</TEXT>
</DOC>
<DOC>
<DOCID>HAM2-781020-034</DOCID>
<DOCNO>HAM2-781020-034</DOCNO>
<ORIGINALFILE>/1378/781020/shrst.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[رئيس سازمان كشاورزي سيستان و
بلوچستان: استعدادهاي بالقوه كشاورزي 
در سيستان و بلوچستان قادر به حل 
مشكل بيكاري در استان است]]>
</TITLE>
<TEXT>
<![CDATA[گروه شهرستانها: رئيس سازمان كشاورزي سيستان و بلوچستان 
گفت: وجود پهنه هاي گسترده براي كشاورزي به رغم محدود
بودن منابع آبي، شرايط سرمايه گذاري را براي 
سرمايه داران داخل و خارج استان فراهم كرده است. 
به گزارش خبرنگار همشهري در زاهدان مهندس فريد به وجود
دهها ميليون هكتار منابع طبيعي داراي سند در استان اشاره 
كرد و خاطرنشان ساخت: در صورت كنترل آبها، مهار جريانهاي 
سيلاب و نزولات آسماني، منابع آبي تقويت و سرمايه گذاري 
در بخش كشاورزي قابل توجيه خواهدشد. 
وي برنامه ريزي صحيح براي استفاده از آب چاه نيمه ها و
تالاب هامون، بهره برداري بهينه از آب، آبياري تحت فشار، 
زهكشي زمينهاي كشاورزي و آبخوانداري در استان را از جمله 
مواردي ذكر كرد كه در توليد محصولات كشاورزي سيستان و
بلوچستان نقش اساسي دارند. 
وي اضافه كرد: سيستان و بلوچستان داراي تنوع آب و هوايي 
مطلوبي است به طوري كه زمينه كشت همه نوع محصولات باغي و
زراعي در آن فراهم است و توليد محصولات پسته، حنا، وسمه، 
زيره، خرما، ميوه هاي گرمسيري، برنج و انواع محصولات 
باغي از آن جمله است. 
رئيس سازمان كشاورزي استان گفت: درصورت فراهم شدن 
زيرساخت هاي بخش كشاورزي، مهار آبهاي سطحي و حاكم شدن 
مديريت مزرعه، بسياري از معضلات بيكاري در استان مرتفع 
خواهدشد. 
وي اظهار داشت: همكاري دستگاهها، بانكهاي عامل و ارائه 
تسهيلات از محل تبصره ها و همچنين كمك بخشهاي مرتبط با
كشاورزي در رابطه با ايجاد راه مناسب، صنايع تبديلي و
برق دار كردن چاههاي كشاورزي مي تواند درآمد سرانه 
خانوارهاي روستايي را افزايش دهد و موجب شكوفايي كشاورزي 
در استان شود. 
مهندس فريد افزود: بخش كشاورزي شادابي و توانمندي خاصي 
دارد و هيچ ثروتي بهتر از سرمايه گذاري در اين بخش نيست 
به طوري كه تمامي افراد را به صورت مستقيم و يا
غيرمستقيم جذب بازار كار مي كند. وي با اشاره به اين كه 
پس از 30 ماه تنها 10 ميلي متر در چابهار بارندگي بوده 
است گفت: لازمه رفع محدوديتهاي توليد در منطقه چابهار، 
استفاده بهينه از سدهاي منطقه است و به دليل عدم وجود آب
در پشت سد پيشين ايرانشهر 2 هزار هكتار باغات موز و
ليموترش تازه احداث در منطقه از بين رفته است. 
مهندس فريد فراهم كردن نظام يكپارچه مكانيزاسيون، تشكيل 
تعاونيهاي ايثارگران، كشت محصولات زودبازده، استمرار طرح 
توليد سيبزميني، پياز و خيار گلخانه اي، توسعه كشت 
زيتون، پسته و خرما را از ديگر فعاليتهاي اين سازمان در
استان سيستان و بلوچستان ذكر كرد.]]>
</TEXT>
</DOC>
<DOC>
<DOCID>HAM2-781020-035</DOCID>
<DOCNO>HAM2-781020-035</DOCNO>
<ORIGINALFILE>/1378/781020/shrst.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عملكرد نادرست انبوه سازان مسكن 
دستگاههاي خدماتي رابا مشكل 
روبه رو كرده است]]>
</TITLE>
<TEXT>
<![CDATA[گروه شهرستانها: معاون برنامه ريزي استاندار تهران از
مسئولان برخي از دستگاههاي اجرايي شهرستان كرج به دليل 
ناتواني در جذب اعتبارات استاني انتقاد كرد. 
به گزارش خبرنگار همشهري، مهندس زبردست در جلسه كميته 
برنامه ريزي شهرستان به عملكرد انبوه سازان وزارت مسكن و
شهرسازي دراستان تهران بويژه كرج اعتراض كرد و گفت: 
انبوه سازان بدون پيش بيني امكانات خدماتي اقدام به ساخت 
و ساز درحاشيه شهرهاي استان تهران كرده اند كه اين امر
دستگاههاي خدماتي رابا مشكلات جدي روبه رو كرده است. 
وي افزود: عدم پيش بيني فضاي آموزشي، تاسيسات آبرساني، 
واحدهاي خدماتي، مخابرات، گاز شهري و مراكز امنيتي در
شهركهاي جديد موجب بروز ناهنجاريهاي متعدد شده است. 
مهندس زبردست همچنين بر ضرورت تعيين اولويتهاي اجرايي 
طرحهاي عمراني، خدماتي، فرهنگي و آموزشي در منطقه تاكيد
كرد و اظهارداشت: مسئولان سياسي، اجتماعي، و عمراني 
منطقه نبايد تن به اجراي طرحهايي بدهند كه توجيه مناسب
اقتصادي ندارند. 
وي تصريح كرد: متاسفانه برخي طرحها فاقد توجيه اقتصادي و
يا اجتماعي هستند كه با اعمال نفود شروع و به صورت 
ناتمام رها شده است.]]>
</TEXT>
</DOC>
<DOC>
<DOCID>HAM2-781020-036</DOCID>
<DOCNO>HAM2-781020-036</DOCNO>
<ORIGINALFILE>/1378/781020/shrst.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مسجد ابوالمعالي يزد اثر ملي شناخته شد]]>
</TITLE>
<TEXT>
<IMAGE>/1378/781020/p8-2.jpg</IMAGE>
<![CDATA[
گروه شهرستانها: مدير كل ميراث فرهنگي يزد گفت: مسجد
بزرگ ابوالمعالي واقع در محله بوالميري يزد به شماره 
2398 در زمره آثار ملي ايران قرارگرفت. 
به گزارش خبرنگار همشهري در يزد محمدحسن خادم زاده افزود: 
باني اين مسجد كه متعلق به قرن هشتم ه-. ق است خواجه 
ابوالمعالي بوده كه همچنين باني مدرسه اي در خارج از شهر
و حمام، مقبره و جماعت خانه اي نيز است. 
وي گفت: ورودي مسجد به يك ساباط راه مي يابد و حوضخانه 
(وضوخانه)مسجد نيز در همين ساباط قرار دارد و مسجد از
كف ساباط 70 سانتي متر گودتر است. 
وي افزود: مسجد ابوالمعالي شامل يك گرمخانه نسبتا" بزرگ، 
حياطي كوچك، اتاق(مقبره)و بادگير است و كاشي هاي مسدس 
(شش گوش)طرفين ورودي مسجد با كار معرق داخل همين قسمت، 
از ظرايف هنري است.]]>
</TEXT>
</DOC>
<DOC>
<DOCID>HAM2-781020-037</DOCID>
<DOCNO>HAM2-781020-037</DOCNO>
<ORIGINALFILE>/1378/781020/shrst.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[طرح مهارتهاي زندگي در مدارس استان ايلام 
به اجرا درآمد]]>
</TITLE>
<TEXT>
<![CDATA[گروه شهرستانها: مديركل سازمان بهزيستي استان ايلام از
آغاز اجراي طرح مهارتهاي زندگي در اين استان خبرداد. 
به گزارش خبرنگار همشهري در ايلام، وي هدف از اجراي اين 
طرح را افزايش تواناييهاي رواني اجتماعي كودكان و
نوجوانان براي مقابله جدي با مشكلات زندگي عنوان كرد و
گفت: طرح مهارتهاي زندگي در سطح 8 مدرسه از مدارس 
شهرستان ايلام و 4 مدرسه از مدارس شهرستان شيروان چرداول 
به اجرا درمي آيد و با اجراي آن، آينده سازان كشور
توانايي مقابله با مسائل و مشكلات زندگي را فراگرفته و
در مقابل آسيبهاي اجتماعي واكسينه مي شوند. 
دكتر شريفي راد اضافه كرد: طرح مهارتهاي زندگي در سالهاي 
آينده در سطح كل مدارس استان ايلام به اجرا درخواهد آمد.]]>
</TEXT>
</DOC>
<DOC>
<DOCID>HAM2-781020-038</DOCID>
<DOCNO>HAM2-781020-038</DOCNO>
<ORIGINALFILE>/1378/781020/shrst.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[شوراي شهر، شهردار خرم آباد را بر كنار
كرد]]>
</TITLE>
<TEXT>
<![CDATA[گروه شهرستانها: پس از مدتها تنش در شوراي شهر، شهردار
خرم آباد استيضاح و از كار بركنار شد. 
به گزارش خبرنگار همشهري در پي ايجاد اختلاف و تنش بين 
اعضاي شوراي اسلامي شهر خرم آباد و شهردار اين شهر بر سر
برخي مسائل، چند تن از اعضاي اين شورا با ادامه كار
" روستايي "شهردار اين شهر مخالفت كردند و در جلسه اي كه 
در پشت درهاي بسته و بدون حضور خبرنگاران برگزار شد، راي 
به عزل شهردار دادند و يكي از كارمندان شهرداري را به 
عنوان سرپرست شهرداري معرفي كردند. 
براساس گزارشهاي رسيده، هيات حل اختلاف استان به رياست 
استاندار كه با استيضاح شهردار مخالف بود و مي خواست 
مسئله را با رايزني حل كند، نتوانست در جلسه حل اختلاف 
نظرات گروههاي مخالف و موافق استيضاح را به هم نزديك كند. 
استاندار لرستان در اين زمينه گفت: اگر چه استيضاح حق 
شوراي اسلامي شهر است ولي بايد شان مديران هم حفظ شود. 
رسولي افزود: مصوبه شوراي اسلامي شهر خرم آباد براي 
بركناري شهردار خرم آباد اشكال قانوني دارد و براي رفع 
اين اشكال فرمانداري خرم آباد مصوبه شورا را پس فرستاده 
است. 
وي با ابرازتاسف از اين كه مردم خرم آباد نيرويي مجرب، 
دلسوز، كارآمد و پرتلاش را از دست داد، افزود: حمايت 
استاندار از مديران به اين معنا نيست كه در آن حوزه 
مديريتي هيچ مشكلي وجود ندارد بلكه بايد جمع عملكردها و
موفقيت ها را با امكانات، موانع و محدوديتها سنجيد و بعد
قضاوتي عادلانه كرد و با مديران به گونه اي برخورد كرد
كه ساير نيروهاي حزباللهي در آينده مسئوليت هاي اجرايي 
را بپذيرند. 
وي ازشهردار عزل شده خرم آباد خواست كه به عنوان مشاور
عالي استاندار و مديركل دفتربرنامه ريزي استانداري در
اين استان همچنان منشا خدمات باشد و به اين مردم محروم 
خدمت كند. 
تعدادي از مردم خرم آباد با مراجعه حضوري و تماس با دفتر
سرپرستي همشهري ازاين اقدام شوراي اسلامي شهر ابراز
نگراني كردند و خواستار شروع به كار مجدد شهردار اين شهر
شدند.]]>
</TEXT>
</DOC>
<DOC>
<DOCID>HAM2-781020-039</DOCID>
<DOCNO>HAM2-781020-039</DOCNO>
<ORIGINALFILE>/1378/781020/shrst.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[جشنواره الگوهاي برتر تدريس دوره متوسطه 
در زنجان برگزار مي شود]]>
</TITLE>
<TEXT>
<![CDATA[گروه شهرستانها: با هدف ايجاد رقابت سالم بين معلمان، 
شكوفايي استعدادها، تشويق دبيران خلاق و مبتكر، شناسايي 
و اشاعه روش ها و مهارتهاي برتر تدريس و ايجاد انگيزه و
ترغيب دبيران به استفاده از وسايل كمك آموزشي، دومين 
جشنواره الگوهاي برتر تدريس دوره متوسطه در استان زنجان 
برگزار مي شود. 
به گزارش خبرنگار همشهري به نقل از روابط عمومي اداره كل 
آموزش و پرورش استان زنجان اين جشنوراه در دو مرحله 
منطقه اي و استاني برگزار خواهد شد كه مرحله منطقه اي 
اين جشنواره بهمن ماه امسال و مرحله استاني آن در
فروردين ماه سال آينده برگزار مي شود.]]>
</TEXT>
</DOC>
<DOC>
<DOCID>HAM2-781020-040</DOCID>
<DOCNO>HAM2-781020-040</DOCNO>
<ORIGINALFILE>/1378/781020/siasi.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[معاون قضايي قوه قضائيه منصوب شد]]>
</TITLE>
<TEXT>
<![CDATA[آيت الله سيدمحمود هاشمي شاهرودي رئيس قوه قضائيه ديروز
در حكمي آيت الله سيدمحمد مرعشي را به مدت سه سال به سمت 
معاون قضايي قوه قضائيه منصوب كرد. آيت الله مرعشي پيش از
اين عضو شوراي عالي قضايي كشور بود.]]>
</TEXT>
</DOC>
<DOC>
<DOCID>HAM2-781020-041</DOCID>
<DOCNO>HAM2-781020-041</DOCNO>
<ORIGINALFILE>/1378/781020/siasi.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[جلسه هيات وزيران]]>
</TITLE>
<TEXT>
<![CDATA[گروه سياسي: هيات وزيران بعدازظهر ديروز به رياست 
حجت الاسلام والمسلمين سيد محمد خاتمي رئيس جمهوري تشكيل 
جلسه داد. 
به گزارش ايرنا، در ابتداي اين جلسه، آقاي خاتمي رئيس 
جمهوري ضمن تبريك عيد سعيد فطر، ياد وخاطره شهداي 
نوزدهم دي 1356 كه در اعتراض به اسائه ادب دستگاه ستم 
شاهي به امام خميني(ره)شهيد شده و سر آغاز خيزش عمومي 
ملت ايران شدند را گرامي داشت. 
در ادامه جلسه، تعدادي از پيشنهادهاي دستگاههاي اجرايي 
مطرح و تصويبشد. 
لايحه الحاق دولت جمهوري اسلامي ايران به كنوانسيون 
بين المللي كانتينرهاي ايمني مصوب سال 1972 يكي از
مصوبات جلسه امروز بوده است.]]>
</TEXT>
</DOC>
<DOC>
<DOCID>HAM2-781020-042</DOCID>
<DOCNO>HAM2-781020-042</DOCNO>
<ORIGINALFILE>/1378/781020/siasi.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رهبر معظم انقلاب: كساني كه به بيگانگان 
دل بسته اند قادر به تامين سعادت اين ملت 
نخواهند بود]]>
</TITLE>
<TEXT>
<IMAGE>/1378/781020/p1-1.jpg</IMAGE>
<![CDATA[
دشمني عليه انقلاب، با استفاده از روش هاي جديد همچنان 
ادامه دارد و مردم ايران نيز هوشمندانه و هوشيارانه 
متوجه و مراقب نقشه هاي دشمن هستند
تهران- خبرگزاري جمهوري اسلامي: حضرت آيت الله خامنه اي 
رهبر معظم انقلاب اسلامي به مناسبت سالروز قيام خونين 
مردم قم در نوزدهم ديماه سال 1356، در ديدار هزاران تن 
از مردم انقلابي و متدين اين شهر، از نقش بسيار مهم مردم 
قم در صحنه هاي مختلف و بويژه درآغاز يك راه تازه در
تاريخ معاصر دنياي اسلام تجليل به عمل آوردند. 
مقام معظم رهبري دراين ديدار به اهتزاز و اعتلاي پرچم 
اسلام در دنيا برخلاف تدابير 150 ساله استعمار اشاره 
كردند و با بيان استمرار تلاش خصمانه دشمنان عليه اسلام 
و انقلاب فرمودند: درست است كه بسياري از دولت ها، 
سياستمداران و بنگاه هاي فعال سياسي دنيا در برابر عظمت، 
پايداري و تثبيت انقلاب و درمقابل دفاع قاطع ملت موءمن 
ايران ازانقلاب خود سرتعظيم فرود آورده اند، امادشمني 
عليه انقلاب، با استفاده از روشهاي جديد، همچنان ادامه 
دارد و مردم ايران نيز هوشمندانه و هوشيارانه متوجه و
مراقب نقشه هاي دشمن هستند. 
حضرت آيت الله خامنه اي حضور مستمر و گسترده مردم در
صحنه هاي گوناگون ازجمله درنمازهاي جمعه، نماز عيد و
راهپيمايي هاي مختلف را گوياي هوشياري و هوشمندي ملت 
ايران دانستند و با پرمعناخواندن راهپيمايي روز
جهاني قدس فرمودند: در راهپيمايي روز قدس ملت ايران در
مقابل همه جنجال هاي تبليغاتي دشمنان، موضع خود را با
كمال قدرت و وضوح و بدون هيچ ابهامي نشان داد، بنابراين 
راهپيمايي روز قدس، امسال از لحاظ مضمون سياسي 
پرمضمون ترو پرمعناتر وبراي دشمنان، ناراحت كننده تر و
خشم برانگيزاننده تر بود. 
رهبرمعظم انقلاب اسلامي درادامه سخنانشان تلاش دشمنان 
براي ضربه زدن به روحيه ملت ايران در دفاع از حقيقت و
اسلام، تضعيف روحيه ايثار و نيز تخريب وحدت و همبستگي 
ملي را تشريح كردند و فرمودند: پايبندي به ايمان اسلامي، 
آگاهي سياسي و نفرت مردم از خودباخته ها و فريفته شدگان 
در برابر استكبار اولين نقطه اي است كه دشمن با
متمركزكردن فعاليت هايش مي كوشد آن را تضعيف كند و از
بين ببرد اما ملت ايران به هيچ قيمتي راضي نخواهد شد كه 
بار ديگر، دشمنان، بر سرنوشت او مسلط شوند. 
حضرت آيت الله خامنه اي از تضعيف روحيه ايثار و فداكاري 
ملت ايران در دفاع از حقيقت به عنوان هدف ديگري از
تلاش هاي دشمن ياد كردند و فرمودند: ملت ايران و بويژه 
جوانان نشان داده اند كه هرگاه احساس خطر كنند با صرفنظر
از همه هستي خود به مقابله با دشمن برمي خيزند و با روح 
فداكاري و ايثار از حقيقت اسلام و انقلاب دفاع مي كنند و
اين همان نقطه اي است كه دشمن مي كوشد با ايجاد
سرگرمي ها، ابتذال ها، فسادها و باتلاق ها در پيش پاي 
جوانان، روحيه ايثار و فداكاري در آنها را تضعيف نمايد. 
رهبر معظم انقلاب اسلامي از بين بردن وحدت، همبستگي 
وهمدلي ميان دولت وملت را هدف سوم تلاش هاي كينه 
توزانه دشمنان انقلاب دانسته اند و در تبيين راههاي 
مقابله با تلاش ها فرمودند: جداكردن گروهها از يكديگر، 
ايجاد دشمني، عناد و نفاق ميان اشخاص، گروه ها و قشرهاي 
مختلف، اهانت به ايثارگران و خانواده هاي مكرم آنان و
ايجاد ترديد در مورد حقيقت ايثار و فداكاري، در زمره 
كارهاي دشمن است و ملت ايران و جوانان بايد بيش از هميشه 
بر وحدت و همدلي ميان خود وتكريم و احترام به ايثارگران 
پافشاري كنند و برافكارالهام گرفته از منطق صحيح، مانند
مخالفت با سلطه دشمنان وآمريكا، شناخت دست هاي غير خودي 
و خائن ودفاع از استقلال و منافع ملي اصرار ورزند. 
مقام معظم رهبري دفاع از انديشه ها و افكار درست و
پايبندي به مباني اسلام را عامل عزت و بلندآوازه شدن ملت 
ايران در جهان دانستند و با نفي الگوهاي بيگانه براي حل 
مشكلات كشور فرمودند: الگوهاي اقتصادي، فرهنگي سياسي و
اجتماعي ايران اسلامي بايد با توجه به تركيب جمعيتي، 
تاريخ وفرهنگ اين كشور و با لحاظ اين همه جوان روشن بين، 
آگاه و روشن فكر تنظيم شود. 
حضرت آيت الله خامنه اي توجه جوانان را به ضرورت 
خودسازي معنوي، مادي، علمي و ايماني جلب كردند و در پايان 
سخنانشان فرمودند: مشكلات اقتصادي، بيكاري، تورم وادامه 
بازسازي كشور تنها با كمك افراد امين و صادق وكساني كه 
دلشان از ايمان و محبت به كشور و ملت پراست، حل خواهد شد
و كساني كه به بيگانگان دل بسته اند قادر به تامين سعادت 
اين ملت نخواهند بود.]]>
</TEXT>
</DOC>
<DOC>
<DOCID>HAM2-781020-043</DOCID>
<DOCNO>HAM2-781020-043</DOCNO>
<ORIGINALFILE>/1378/781020/siasi.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[از بيست و دوم ديماه پيكر 456 شهيد دفاع 
مقدس از مشهد شهيدان تا مشهد امام 
رضا(ع)تشييع مي شود]]>
</TITLE>
<TEXT>
<![CDATA[پيكرمطهر 456 شهيد دفاع مقدس در قالب چهاركاروان 114
نفري ازروز 22دي ماه از شلمچه آغازو پس از عبور از 100
شهر، روز30 دي ماه در حرم امام رضا(ع)درمشهد تشييع 
مي شود. 
سردار ميرفيصل باقرزاده مسئول كميته جستجوي مفقودان 
ستادكل نيروهاي مسلح بااعلام اين مطلب افزود: كاروانهاي 
" ايمان "،" جهاد"،" شهادت "و" ميثاق باولايت "هركدام حامل 
114 شهيد دفاع مقدس است. 
پيش ازاين قراربود كاروان هاي ايمان، جهاد و شهادت 
با342 شهيد از 70 شهركشور عبور كنند كه با كاوشهاي 
اخيردرمناطق عملياتي، كاروان 114نفري "ميثاق باولايت "
نيزبه اين كاروان ها اضافه شد. 
مسئول كميته جستجوي مفقودان ستاد كل نيروهاي مسلح گفت: 
اين كاروان ازشهرهاي خرمشهر، اهواز، شوش، انديمشك، 
دوكوهه، پلدختر، بابازيد، اسلام آباد، كرمانشاه، بيستون 
صحنه، كنگاور، اسدآباد، همدان، تويسركان، ملاير، اراك، 
سلفچگان قم، تهران، پاكدشت، قرچك، ورامين، ايوانكي، 
گرمسار، سرخه، سمنان، دامغان، شاهرود، ميامي داورزن، 
سبزوار، نيشابور و مشهد عبور خواهد كرد. وي افزود: اين 
كاروان به طور ويژه در دوكوهه، كرمانشاه، قم در حرم حضرت 
معصومه(س)و مرقدمطهر بنيانگذار جمهوري اسلامي توقف 
مي كند. 
وي افزود: همچنين اين كاروان در روز 26 دي ماه پس 
ازانجام مراسم ويژه اي درمقابل مجلس شوراي اسلامي به سوي 
مشهد حركت مي كند.]]>
</TEXT>
</DOC>
<DOC>
<DOCID>HAM2-781020-044</DOCID>
<DOCNO>HAM2-781020-044</DOCNO>
<ORIGINALFILE>/1378/781020/siasi.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[صلاحيت 69 تن از نامزدهاي انتخابات در
تهران تاييد نشد]]>
</TITLE>
<TEXT>
<![CDATA[گروه سياسي: صلاحيت شصت ونه تن از كانديداهاي انتخابات 
مجلس ششم در تهران به تاييد هيات نظارت شوراي نگهبان 
نرسيد. 
خبرنگار همشهري در گفتگو با يك مقام نزديك به شوراي 
نگهبان همچنين كسب اطلاع كرد كه در مجموع شصت ونه تن 
كانديداي ردصلاحيت شده برخي اسامي چهره هاي سرشناس سياسي 
وجود دارد از جمله عباس عبدي، عبدالله نوري و برادر وي 
(عليرضا نوري)، حميدرضا جلايي پور، عزت الله سحابي، 
ابراهيم يزدي، هاشم آغاجري، الهه كولايي، غلامعباس توسلي، 
حبيبالله پيمان و هاشم صباغيان. 
بنا به اخبار غيررسمي اكثر اعضاي نهضت آزادي از جمله 
ردصلاحيت شدگان هيات نظارت هستند و نيز گروهي از
كانديداهاي مستقل نيز از جمله افرادي هستند كه 
نتوانسته اند تاييد اين هيات را جلب كنند. همچنين صلاحيت 
برخي ديگر از كانديداهاي جبهه دوم خرداد و نيروهاي ملي 
مذهبي كه پيش از اين گمان مي رفت در شمار داوطلبان 
ردصلاحيت شده قرار دارند طبق آخرين اخبار منتشره به 
تاييد رسيده كه از آن جمله هم مي توان به نام سيد هادي 
خامنه اي، عبايي خراساني، بهزاد نبوي، محسن آرمين، نرگس 
طالقاني و مرضيه مرتاضي لنگرودي اشاره كرد. 
يادآور مي شود بنا به برنامه و شرح وظايف زمانبندي شده 
مراحل اجرايي و نظارت انتخابات مجلس ششم، همزمان با
پايان يافتن مهلت تعيين صلاحيت كانديداها توسط هياتهاي 
نظارت، فرمانداريها و بخشداري هاي سراسر كشور از روز
گذشته موظف به اعلام اسامي كانديداهاي رد و تاييد
صلاحيت شده شدند و بنا به مقررات مربوطه داوطلبان 
نمايندگي مي توانند شخصا" نسبت به تعيين تكليف خود از
طريق فرمانداريها و بخشداريها اقدام كنند. 
همچنين شوراي نگهبان موظف است از نخستين ساعات اداري روز
گذشته تا پايان وقت اداري هشتم بهمن(به مدت بيست روز)
شكايت افراد ردصلاحيت شده را دريافت و نسبت به تاييد يا
ردصلاحيت آنان اظهارنظر قطعي نمايد.]]>
</TEXT>
</DOC>
<DOC>
<DOCID>HAM2-781020-045</DOCID>
<DOCNO>HAM2-781020-045</DOCNO>
<ORIGINALFILE>/1378/781020/siasi.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پيام رئيس جمهوري به مناسبت آغاز سال 
جهاني رياضيات]]>
</TITLE>
<TEXT>
<![CDATA[گروه سياسي: آقاي خاتمي رئيس جمهوري ديروز در پيامي به 
مناسبت آغاز سال جهاني رياضيات از رياضيات به عنوان 
نمادي از تلاش بي پايان انسان ها براي كسبدانش و آگاهي 
ياد كرد و گفت: دانش رياضي محصول كوشش ملل گوناگون در
زمانهاي مختلف است كه فراتر از زمان و قالبهاي فرهنگي و
اقليمي به منصه بروز وظهور رسيده است. 
متن كامل پيام آقاي سيدمحمد خاتمي بدين شرح است: آغاز
سال جهاني رياضيات را در آستانه ورود جهان به هزاره سوم 
ميلادي به تمامي استادان، محققان، دانشجويان و دانش 
آموزان و صاحبان انديشه وعلاقه دراين قلمرو علمي صميمانه 
تبريك مي گويم. 
اميدوارم قرن جديد ميلادي مبتني بر تفكر، دانش و گفتگو
باشد و روشن است كه سهم و نقش دانش رياضي در اين ميانه، 
برجسته و ممتاز است. نظم فكري، مفاهمه و گفتگوي موفق بدون 
برخورداري از منطق و تفكر و رياضي ميسر نيست. 
ازاين رو بايد رياضيات را علاوه بر كاربردهاي تخصصي به 
عنوان مبناو زبان علم در تمام ابعاد زندگي و فكري بشر در
دنياي پيشرفته امروز مورد توجه قرار داد. رياضيات نمادي 
از تلاش بي پايان انسانها براي كسب دانش و آگاهي نيز هست. 
دانش رياضي محصول كوشش انسانها و ملل گوناگون در
زمانهاي مختلف است كه فراتر از زمان و قالبهاي فرهنگي و
اقليمي به منصه بروز و ظهوررسيده است. هدف اين تلاش و
چالش فعليت يافتن گوهر وجودي انسان و پيشبردمعرفت و كمال 
بشري و گشوده شدن دروازه هايي از ارتباط ميان انديشه ها، 
فرهنگ ها و تمدن ها بوده است. 
اهميت و نقش پايه اي دانش رياضي در تاريخ انديشه، توسعه 
علوم و حتي سير تحولات صنعتي و فني و توسعه همه جانبه 
جوامع مورد توافق همگان است. 
تاريخ رياضيات، تاريخ علوم و اساسا تاريخ پيشرفت هاي 
بشري سرشار ازموضوعات، استدلال ها و روش هايي است كه با
صراحت و روشني، نقش رياضيات را در علوم پايه، نقش علوم 
پايه را در پيشرفت علوم، نقش علوم را درتحولات فن آوري و
نقش فن آوري را در توسعه همه جانبه، متوازن و
موزون كشورها و جوامع نشان مي دهد از اين رو تاكيد بر
والايي منزلت دانش رياضي در عرصه هاي ملي و بين المللي 
تنها يادآوري امري بديهي و روشن اما ضروري و مبرم است. 
نقش اساسي رياضي در رشد خلاقيت و باروري ذهن و تاثير آن 
در ارتقاي علوم و فن آوري و جايگاه آن در ميراث گرانقدر
اسلامي- ايراني و خدمات انكارناپذيررياضيدانان ايراني 
به پيشبرد و پيشرفت دانش رياضي، وجود سرمايه هاي علمي 
واستعدادهاي درخشان و مطرح در عرصه رقابت هاي جهاني و
دلايل فراوان ديگر ايجابمي كند كه رياضيات را در كشور
به عنوان عرصه حوزه مهم و بارز مورد توجه قراردهيم. اميد
است با آغاز سال جهاني رياضيات تلاش و عزم همگاني براي 
عمومي كردن رياضيات و فراهم آوردن امكانات و زمينه هاي 
مناسب در جهت توسعه دانش رياضي كشور آهنگ و شتاب جديدي 
يابد. 
شايان ذكر است سال 2000 ميلادي به عنوان سال جهاني 
رياضيات از سوي اتحاديه بين المللي رياضي دانان جهان 
انتخاب شده است.]]>
</TEXT>
</DOC>
<DOC>
<DOCID>HAM2-781020-046</DOCID>
<DOCNO>HAM2-781020-046</DOCNO>
<ORIGINALFILE>/1378/781020/siasi.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[استاندار اصفهان: نبايد با مردم 
قيم مابانه رفتار شود]]>
</TITLE>
<TEXT>
<![CDATA[اصفهان- خبرنگار همشهري: استاندار اصفهان گفت: جامعه 
شخصيت حقيقي خود را بيش از گذشته پيدا كرده و نمي شود با
آن قيم مابانه برخورد كرد. 
سيد جعفر موسوي استاندار اصفهان در ديدار با اعضاي هيات 
بازرسي انتخابات هدف دولت را حضور گسترده مردم در
انتخابات و اعمال بيطرفي ذكر كرد و گفت: بايد شرايطي 
فراهم كرد تا انتخابات بدون هيچگونه تنشي برگزار شود. 
استاندار اصفهان با ضروري خواندن رعايت بيطرفي در
انتخابات افزود: بايد به مردم اعتماد كرده و از كارهاي 
ضدقانون و حركتهاي انحرافي بپرهيزيم. 
استاندار اصفهان با تاكيد بر اصل برائت گفت: نبايد با
ديد تخلف گرائي به افراد نگريست و وظيفه نداريم در تمام 
زواياي زندگي شخصي افراد دخالت كنيم. 
وي با يادآوري علاقمندي مردم و بويژه نسل جوان به 
برنامه هاي دولت و مشاركت آنها در تعيين سرنوشت خود گفت: 
عليرغم همه مشكلات، علاقه مردم به دولت در هيچ دوره اي 
به اندازه كنوني نبوده است.]]>
</TEXT>
</DOC>
<DOC>
<DOCID>HAM2-781020-047</DOCID>
<DOCNO>HAM2-781020-047</DOCNO>
<ORIGINALFILE>/1378/781020/siasi.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[توضيح سازمان بازرسي كل كشور]]>
</TITLE>
<TEXT>
<![CDATA[روابط عمومي سازمان بازرسي كل كشور در پاسخ به يادداشت 
مندرج 15 دي ماه جاري با عنوان "چند نكته درباره 
گفته هاي بازرس كل كشور" جوابيه اي ارسال كرده است كه در
زير مي آيد: 
1- پاسخ بند 1 در خصوص ذكر دستگاه اجرايي كشور به عنوان 
مصداق كلي فساد اداري: 
رياست سازمان در مصاحبه خود چندين بار بطور مستمر اعلام 
نمودند كه منظور از ذكر دستگاه اجرايي فقط دستگاههاي 
دولتي نمي باشد بلكه دستگاه اجرايي كليه نهادها، بنيادها
و حتي سازمانهاي وابسته به قوه قضائيه را نيز شامل 
مي شود و به عنوان مثال از دادگستري به عنوان دستگاهي كه 
شكايات زيادي از آن به سازمان واصل شده است در مصاحبه 
نام بردند كه بعضا" آن موارد به لحاظ ارتباط موضوع به 
دادسراي انتظامي قضات ارسال مي گردد. 
2- پاسخ بند 2 در مورد قانون نظام هماهنگ پرداخت: 
رياست سازمان در مصاحبه پس از بيان مشكلات اجراي آن 
قانون، به ارسال گزارشي در اين مورد براي رياست محترم 
جمهوري و دبير كل محترم سازمان امور اداري و استخدامي 
كشور و نيز به نگراني جناب آقاي خاتمي رياست محترم 
جمهوري در اين خصوص اشاره و دستور اكيد ايشان را(رياست 
محترم جمهوري)براي تهيه طرحي جهت سامان دهي مناسب به 
قانون نظام هماهنگ پرداخت اعلام نمودند و رياست سازمان 
در اين مصاحبه اظهار اميدواري نمودند كه انشاءالله بزودي 
مشكلات فوق الذكر با تاكيدات رياست محترم جمهوري به نحو
شايسته اي سامان يابد. 
3- پاسخ بند 3 در مورد شركتهاي دولتي: 
رياست سازمان در اين مصاحبه اعلام نمودند كه به توصيه 
رياست محترم جمهوري در خصوص بررسي وضعيت شركتهاي دولتي 
جلسه اي چندين ساعته بين رياست محترم سازمان برنامه و
بودجه و رياست اين سازمان برگزار شد و رياست سازمان 
بازرسي كل كشور در همين مصاحبه به وجود اراده جدي دولت 
محترم در جهت ساماندهي و رسيدگي به وضعيت شركتهاي دولتي 
اشاره نمودند. 
4- چنانچه نگارنده محترم از گزارشهاي سازمان بازرسي كل 
كشور اطلاع مي داشتند، شايد ابهام بوجود آمده در مورد
عدم جامع نگري سازمان برطرف مي گرديد زيرا رياست سازمان 
در اين مصاحبه به انجام بيش از 70 مورد تشويق مديران و
كاركنان محترم دستگاهها اشاره نمودند و اين نكته موءيد
اين مطلب است كه سازمان در انجام وظايف نظارتي خود فقط
به وجود نقاط ضعف در دستگاهها نمي پردازد و عملكرد، 
اعمال و رفتار شايسته و مطلوب كاركنان دستگاهها نيز
همواره مورد عنايت و توجه جدي سازمان بوده و مي باشد.]]>
</TEXT>
</DOC>
<DOC>
<DOCID>HAM2-781020-048</DOCID>
<DOCNO>HAM2-781020-048</DOCNO>
<ORIGINALFILE>/1378/781020/siasi.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[هاشمي رفسنجاني در گفت وگو با همشهري: 
توقعات از دولت است ولي اختيارات و قدرت 
دولت به اندازه انتظارات نيست]]>
</TITLE>
<TEXT>
<IMAGE>/1378/781020/p4-1.jpg</IMAGE>
<![CDATA[
* اگر قانون ايراد دارد بايد براي اصلاح آن تلاش كنيم و
اگر ردصلاحيت ها بر خلاف ضوابط قانوني باشد من و ديگران 
براي اجراي حق بايد كمك كنيم 
* در مقطعي وزارت اطلاعات اجازه يافت كه از شركت هاي 
اقتصادي به عنوان پوشش اطلاعاتي استفاده كند زماني كه 
معلوم شد افراط هايي صورت گرفته است مقرر شد كه از حجم 
اينگونه فعاليت ها كاسته شود
* در زمان حيات امام(ره)در نامه اي از ايشان خواستم كه 
چند مسئله را در حيات خود حل كنند. مسئله جنگ و روابط
ايران با مصر عربستان و آمريكا از جمله اين مسائل بود
من در دوره خودم هيچ وقت اجازه ندادم كه عليه آيت الله 
منتظري اقدامي شود. يك بار ريختند منزل ايشان را محاصره 
كردند، در شوراي امنيت بودم از همان جا وزير كشور را
فرستادم برود و آقايان را متفرق كند
* اگر مسائل شفاف شود، خيلي ها بايد سكوت كنند اما من 
كه اين كار را نمي كنم ; سينه من صندوق اسرار نظام مردم و
گروههاست
* در مقطعي از عصر سازندگي، هجوم سنگيني بر سياست تعديل 
وارد شد. ما آن موقع چيزي را در شوراي اقتصاد تدوين 
مي كرديم، در مجلس ضد آن را با طرح فوريتي مطرح مي كردند
تا همان روز آن را خنثي كنند
* بعد از قضيه سلمان رشدي ما مسائل سختي را با
اروپايي ها حل كرديم، اما در همان موقع قانوني از مجلس 
گذشت كه ما نبايد با انگليس رابطه داشته باشيم 
* قانون روز مبارزه با استكبار جهاني را تصويب كردند كه 
فشار اجتماعي برروي برنامه هاي ما را زياد كرد آمريكا هم 
تحريم خود را تشديد كرد
بانك مركزي اخيرا" اعلام كرده است كه ما 12 ميليارد دلار
بدهي داريم. اگر ادعاي بدهي 30 ميليارد دلاري صحت دارد، 
دولت در دو سال گذشته چگونه توانسته است 18 ميليارد
دلار را پس بدهد؟
كساني كه مدعي اند من كشور را با 30 ميليارد بدهي خارجي 
تحويل دادم حتي به خود زحمت نمي دهند به آمارهاي رسمي 
كشور مراجعه كنند. من دولت را با 5/12 ميليارد دلار
تعهدات ارزي تحويل گرفتم و با 17 ميليارد دلار بدهي در
كنار 12 ميليارد دلار ذخيره ارزي تحويل دادم. 
در دوران سازندگي فشار زيادي تحمل كرديم. همزمان با
سررسيد بازپرداخت بدهي ها در داخل هم فشار سنگين عليه 
سياست هاي تعديل اقتصادي آغاز شد ما چيزي را در شوراي 
اقتصاد تدوين مي كرديم، در مجلس ضد آن را با يك طرح 
فوريتي مطرح مي كردند تا همان روز آن را خنثي كنند. 
از آقاي خاتمي خواستم كه به من كمك كنند به مجلس نروم. 
اما ايشان گفتند كه بودن تو در مجلس، دولت را تقويت 
مي كند. 
اين ادعا كه عدالت اجتماعي در دوران سازندگي تضعيف شد، 
از تهمت هاي ناجوانمردانه است. من بر سر اين موضوع جدي 
ايستاده ام كه با عدد و رقم ثابت كنم. عدالت اجتماعي 
تنها در اين دوران تكان خورد. 
بدانيد كه وزارت اطلاعات در دوران من تميزترين دوره را
داشت
بخش نخست گفت و گوي همشهري با آيت الله هاشمي رفسنجاني 
را ديروز خوانديد. بخش دوم و پاياني به شرح زير است: 
***
* جناب آقاي هاشمي ! در دوراني كه حضرت امام در قيد حيات 
بودند جنابعالي يكي از نيروهاي ارشد دستيار حضرت امام 
بوديد. امام محوريت داشت، ايشان تدبير مي كرد شما هم عمل 
مي كرديد. خيلي هم دل نگران كشور نبوديد. يك ستون محكمي 
وجود داشت و به آن تكيه مي كرديد، اگر هم نگران مي شديد
پناه مي برديد به امام و مسئله را حل مي كرديد. 
نمونه هايش را هم از زبان خود شما شنيديم داستان قطعنامه 
را، داستان جنگ را، از زبان خود شما شنيديم. داستان حضور
آمريكا در خليج فارس را، قضيه كودتا را شنيديم. تا اينكه 
به سال 68 مي رسيم. متاسفانه حضرت امام رحلت كردند و
شمااز موقعيت دستيار ارشد تبديل شديد به محور و جوهر
حركت. همزمان با اين اتفاق شما نيز تغيير مسئوليت داديد، 
با اين تغيير مسئوليت، چنين بنظر رسيد كه اين آقاي هاشمي 
رفسنجاني نگاهشان نسبت به نحوه پايداري نظام عوض شده است 
در فرمايشات شما هم كم و بيش مطرح بود كه ما بايد يك 
كشور نيرومند به لحاظهاي اقتصادي داشته باشيم فرموديد در
دنيايي كه همه در حال تقويت قواي خودشان هستند بدون قدرت 
اقتصادي نمي توانيم خودمان را تقويت كنيم. اين نحوه نگاه 
جديد شما به مجموعه كشور ممكن است يك سري عارضه هايي را
هم براي شما بوجود آورده باشد مثلا" برخي از تسامحات در
حوزه هاي غير اقتصادي صورت گرفته باشد. مثلا" در حوزه 
مباحث دانشجويي، فعاليت سياسي را در دانشگاهها
خيلي مدنظرتان، قرار نداديد. وزارت اطلاعاتتان براي شما
خيلي اهميت نداشته است. البته ما نسبت شما را با مقوله 
اعتدال در حوزه سياست خوب درك مي كنيم. ما هيچگاه 
گفته هاي شما را در نماز جمعه بعد از 17 رجب پس از صحبت 
آقاي منتظري فراموش نمي كنيم، كه چگونه تحليل وقايع 
كرديد و شرايط آن زمان و امروز را منطقي بررسي كرديد. به 
گونه اي سخن گفتيد كه هم مقام رهبري راضي بودند، و هم 
جامعه را تسلي داديد و حتي خود آقاي منتظري از تحليل شما
نرنجيد. اما متاسفانه وضعيت به گونه اي شده است كه جامعه 
مي خواهد شما درباره اين موارد شفاف تر صحبت كنيد. آيا
ديد ما درست است كه شما ديدتان درباره استقرار نظام 
دگرگون شده است. ضمنا" مواردي كه بر شما در اين زمينه ها
تحميل شده است را نيز توضيح دهيد. 
* اينكه گفتيد من توجه بيشتري به اقتصاد دارم تا فرهنگ و
ساير مقوله ها، درست نيست. من به دانشگاهها و پيامدهاي 
تاسيس و گسترش آن كاملا" آگاه بودم. 
توسعه دانشگاه و افزايش دانشجو مساوي است با توسعه سياسي 
وقتي من از تاسيس دانشگاه در يك شهر كوچك دفاع مي كردم، 
مي دانستم كه حضور يك دانشگاه در يك شهر كوچك و حضور يك 
دانشجو در يك خانواده، يعني توسعه سياسي. وقتي تعداد
دانشجوها را از 300 هزار به 5/1 ميليون نفر رسانديم اين 
را مي دانستم. 
شما هيچ موردي را نمي بينيد كه در دوره گذشته جلوي 
فعاليت انجمن يا گروهي در دانشگاهها گرفته شده باشد. در
مورد آقاي منتظري هم همين بحث ها را داشتيم. 
بارها رفتم قم خدمت ايشان، گفتم امام از شما عصباني 
شده اند شما كوتاه بيائيد. امام خيلي قاطع بودند، اهل 
منطق هم بودند، وقتي كه بحث مي كرديم ما گاهي ايشان را
در موضوعي قانع مي كرديم، اگر قانع نمي كرديم مي دانستيم 
كه ايشان به تصميم خودشان عمل مي كنند، و بدون استدلال 
كوتاه نمي آمدند. 
براي اولين بار كه در جلسه سران قوا خدمت امام شنيديم كه 
امام نظر دارند آقاي منتظري از قائم مقامي رهبري كنار
گذاشته شوند، همه ما عزا گرفتيم. 
آيت الله خامنه اي در همان جلسه گفتند، بر ما تحريم كنيد
كه ما اين حرف را بيرون بزنيم، ايشان هم حرام كردند بر
ما طرح موضوع را، نگفتيم تا اين كه آن حادثه اتفاق افتاد
و براي ما سخت بود. ما از زمان طلبگي شاگرد آقاي منتظري 
بوديم در زمان مبارزه، ايشان براي ما يك الگو بود. 
اخيرا" ديدم برخي حرف هايي را كه مي گويند هاشمي 
رفسنجاني آقاي منتظري را جانشين رهبري كرد، راست 
مي گويند، من و ساير دوستان اين كار را كرديم. امام 
قلبشان طوري بود كه هر لحظه ممكن بود از كاربيفتد، ايشان 
حمام هم كه مي رفتند به بدن ايشان فرستنده وصل بود كه 
بتوانيم وضعيت ايشان را كنترل كنيم. براي رهبري با اين 
همه مشكلات جسمي، نگراني سلامتي ايشان را داشتيم. بايد
جانشين تعيين مي كرديم تا دشمن كاري نكند اگر دشمن 
مي ديد كه رهبر جانشين ندارد تلاش مي كرد تا امام را از
بين ببرد. ما منطقا" امام را قانع كرديم كه بايد جانشين 
داشته باشند و آن روز هم غير از آيت الله منتظري هيچكس 
نبود. خيلي بحث كرديم به هيچ نقطه اي نرسيديم. در قانون 
اساسي گفته شده بود كه رهبر بايد مرجع هم باشد و آن 
روزها به آقاي منتظري "آيت الله العظمي "نمي گفتند. من 
خودم در نماز جمعه اولين بار، عنوان آيت الله العظمي را
براي ايشان بكار بردم كه اين سد را بشكنم. بعضي هم از قم 
به من اعتراض كردند. بله اين كار را كرديم. دلمان هم 
مي خواست ايشان بمانند، خيلي هم تلاش كرديم تا ذهن امام 
را صاف كنيم لكن نشد، خيلي تلاش كرديم آيت الله منتظري 
را هم آرام كنيم تا برخلاف ميل امام حرف نزند كه نشد و
مع الاسف كار به اينجا رسيد. 
من در دوره خودم هيچ وقت اجازه ندادم كه عليه ايشان 
اقدامي شود يك بار ريختند منزل ايشان را محاصره كردند، 
در شوراي امنيت بودم از همان جا وزير كشور را فرستادم 
برود و آقايان را متفرق كنند. تا اينكه حادثه هاي بعدي 
اتفاق افتاد. الان هم بنده نه در شوراي امنيت هستم و نه 
در جاي ديگر و مجمع تشخيص مصلحت هم در اين زمينه 
نمي تواند كاري انجام دهد. 
* اما علي القاعده تحليل شما اين است كه از وضعيت فعلي كه 
براي آيت الله منتظري ايجاد شده چندان رضايت نداريد؟
* يك بار 5 نفر از آقايان، آقايان آيات محمدي گيلاني، 
محفوظي، طاهري خرم آبادي، جنتي و اميني در دوره 
رياست جمهوري آمدند پيش من كه اقدامي بكنيم تا وضع آقاي 
منتظري عادي شود گفتم من خيلي علاقمندم. قبلا" با ايشان 
صحبت كنيد. ايشان روحيه اي دارند يك وقت احساس تكليف 
مي كنند، حرف تندي مي زنند و براي كشور مساله ايجاد
مي كنند. ايشان زمان امام هم بر اساس تشخيص خودشان هرچه 
مي خواستند مي گفتند. آقايان رفتند خبر بياورند كه ديگر
نيامدند. نمي دانم چه كردند. آيت الله خامنه اي هم مثل 
من به آقاي منتظري علاقمند هستند. ولي بالاخره اشكالهايي 
پيش آمد و وضعيت به نقطه اسف باري رسيد. در اينجا هم 
متاسفانه افراط و تفريط بوده است. 
* اجازه مي دهيد، سرفصل قتل ها را باز كنيم. شما
اطلاعاتتان كافي و كامل است، از آنچه كه گفته شده، از
آنچه كه خدمت شما گزارش شده، از گذشته وزارت اطلاعات و
از همه اتهامهايي كه مطرح مي كنند. اين يك سرفصلي است كه 
خودتان بي مقدمه بفرمائيد از گذشته هايي كه ريشه دارد و
نشان مي دهد قتل هايي باز نشده است، آنچه كه مي گويند
اينكه شما مثلا" نسبت به قضيه بي تفاوت بوديد و يا به 
شما گزارش غلط مي دادند. 
* آن حرفي كه من در مصاحبه اخير زدم، اگر افراد كمي دقت 
مي كردند ديگر پيگيري نمي كردند. من گفتم اين گروه قبل 
از من آمدند در وزارت اطلاعات و بعد از من هم اين كارها
را انجام دادند. 
* مي گويند در دوراني كه شما هم بوديد قتلهايي اتفاق 
افتاده است. 
* شما مطلع باشيد كه در دوره مسئوليت اينجانب، وزارت 
اطلاعات تميزترين دوره را داشته است. 
قتل هاي مشكوكي هميشه اتفاق مي افتد. وقتي قتلي مشكوك 
باشد نوعا" پرونده از طريق قانوني، كلانتري ها و پزشك 
قانوني مسير خودش را طي مي كند. 
من هم در هيچ موردي بدون هيچ استثناء اجازه نداده ام كه 
پرونده اي متوقف شود. هر پرونده اي كه به دست من رسيده 
گفته ام كه پيگيري شود. خواست من هم در حال حاضر همين 
است كه هر قتلي كه مشكوك است رسيدگي كنند بدون جوسازي 
تعقيب كنند ببينند به كجا مي رسد. خوشبختانه الان محور
كار هم روشن است و اختياراتي كه روءساي دو قوه، آقايان 
خاتمي و شاهرودي دارند اختيارات رهبري است. 
مي توانند رئيس دادگاه را عوض كنند، مي توانند بازجو را
عوض كنند و اين كار را هم مي كنند و هيچكس هم نگفته است 
كه به اين رسيدگي كنيد و به آن رسيدگي نكنيد. 
* درباره وزارت اطلاعات در دوران شما مشخصا" دو نكته 
مطرح است يك نكته درباره فرج سركوهي، كه گفته ايد اطلاعي 
از وضعيت وي نداريد. اگر ما هم بپذيريم افكار عمومي 
نمي پذيرد كه فرج سركوهي در زندان وزارت اطلاعات باشد و
رئيس جمهوري ايران نداند و رسما" بگويند كه اطلاع ندارند
و يا به خارج رفته است. نكته دوم فعاليت اقتصادي وزارت 
اطلاعات است كه بسيار به كشور آسيب زده است و اگر ادامه 
مي يافت تبديل مي شد به مافيايي كه هركسي در مقابل آن 
تمكين نمي كرد ممكن بود با او برخورد شود و اين اعتماد
عمومي را از وزارت اطلاعات سلب مي كرد. در برخي موارد
ديده شد كه برخي از اين بچه ها به عنوان شريك دزد و رفيق 
قافله سر سفره نشستند و بعدها كشف شد. بدون اينكه 
بخواهيم اين اتفاق ها را به دوره خاصي منتسب كنيم سئوال 
اين است كه حضرت امام مي گويند وزير اطلاعات بايد مجتهد
باشد. اما سرگذشت نظام به جايي مي رسد كه در درون وزارت 
چنين اتفاقاتي مي افتد. 
* درباره دو نكته اي كه گفتيد. من در باره فرج سر كوهي 
از وزارت اطلاعات توضيح خواستم يك نامه اي به من نشان 
دادند كه نشان مي داد او به اختيار خودش در آلمان است و
به همسرش نوشته بود كه او به اختيار خودش در آلمان است و
بايد به دلايلي، چند روزي اينجا باشد و بعدهامي آيد. 
* يعني به شما دروغ گفتند! 
* من نامه را ديدم اينكه دروغ گفته اند يا راست بايد
رسيدگي شود كه وي در آن زمان، آلمان بوده است يا نه، 
پرونده در وزارت لابد موجود است. عملا" اينجوري بود كه 
وقتي نامه را به من دادند براي من اينطور منجز شده بود
كه وي در آلمان هست و طبعا" همين نكته را در يك مصاحبه 
گفتم. اما در باره كارهاي اقتصادي وزارت اطلاعات. اينها
يك اجازه محدودي داشتند، مثل بقيه سرويس هاي جاسوسي دنيا، 
پوشش هايي براي خودشان داشته باشند از قبيل شركت ها. 
نمي توانستند به عنوان مامور اطلاعات در همه جا باشند و
در دنيا ارتباطهايي داشتند، اين هم بر مي گردد به دوره 
جنگ. اين از دوره من شروع نشده است. جنگ بود و ما
مي خواستيم از بازار سياه كالا بخريم و با فروشندگان 
اسلحه ارتباط داشته باشيم. اين هم كار هر كسي نبود، يك 
شركت معمولي نمي توانست اين كارها را بكند، ابزارهاي 
اطلاعاتي لازم داشت. به همين دليل به وزارت اطلاعات 
اجازه داده شد كه از اين پوشش ها استفاده كند. اواخر
eدوره من معلوم شد كه افراط كردند و مراجعات زيادي در
همين باره شد. از همان زمان هم قرار شد كه كارهايشان را
كم كنند. رهبري به ويژه حساس شدند. بازرس ويژه رهبري 
گروه فرستاد، تحقيقات زيادي كردند درباره اين و گزارش 
دادند و من شخصا" پيگيري كردم و شروع كرديم به كم كردن 
كار اقتصادي وزارت اطلاعات. ما بدون هياهو كار مي كرديم. 
وقتي شروع كرديم به تدريج داشتيم اين ها را كم مي كرديم. 
بعد تبديل شد به يك مسئله سياسي. درباره باند سعيد
اسلامي، در دوران من براي ما مشخص شد كه با سياست هاي 
جاري كشور از جمله تشنج زدايي آنها مخالف هستند. اين ها
موشك بردند به يك كشور خارجي و آنها پيدا كردند. از داخل 
وزارت اطلاعات قضيه را پيگيري كرديم ثابت شد رهبري و من 
به وزارت اطلاعات گفتيم كه اين ها بايد كيفر ببينند. 
دادگاه اداري براي آنها تشكيل بدهند و به حكم دادگاه 
همين سعيد امامي را از معاونت خلع كردند و گويا پست 
مشاورت دادند. چون دادگاه تشكيل شده بود و رسيدگي كرده 
بود طبعا" لازم نبود و نخواستيم به جزئيات امور دخالت 
كنيم. همين ها در زمان ما به خاطر همين بي انضباطي ها
محاكمه شدند. 
* اين براي نخستين بار است كه گفته مي شود. 
* ما خيلي چيزها را نمي گوييم. من اگر چيزهايي را بگويم 
خيلي مسير را عوض مي كنند. 
* ما به نمايندگي از افكار عمومي آمده ايم همين حرف ها
را بشنويم. 
* آخر شفافيت حد دارد، ممكن است شفافيت آنقدر زياد شود
كه چشم بعضي ها را بزند. اگر مسايل شفاف شود خيلي ها
بايد سكوت كنند من كه اين كار را نمي كنم. سينه من 
صندوق اسرار نظام، مردم، باندها و گروهها است. واقعيت هاي 
گذشته را شما كمتر از من مي دانيد. وزارت اطلاعات در
eدوره من خيلي تصفيه شد. از خيلي چيزها پاك شد. حالا
باز گفتن اين ها خوب نيست، به مسئولان گذشته و
امروزاعتراض كردن براي من مناسب نيست. 
* در بحث اقتصاد در دوران شما. دو گروه منتقد وجود دارد. 
يك گروه كارشناسان اقتصادي هستند كه با شما مشكل سياسي 
ندارند و نگاه كارشناسي دارند. اينها يك تعداد انتقاد
دارند كه به "سياست هاي اقتصادي "مرتبط هستند. اينها
مي گويند دولت در اقتصاد بي نظمي كرده است. بازارهاي پول، 
كالا و كار به صورت هماهنگ عمل نكردند و سياست هاي 
متناقض داشته اند و... 
دسته دوم از منتقدان سياست هاي اقتصادي دوران شما را
افراد سياسي با ديدگاههاي خاص مطرح مي كنند و با شما
رقابت سياسي دارند. اين ها هم مسايلي را مطرح مي كنند كه 
براي عموم دلنشين است. مثلا" مي گويند كه شما خصوصي سازي 
كرديد اما اين اقدام شما عده اي را ثروتمند كرده است، در
اين باره ما متاسفانه نديده ايم كه دولت پاسخ 
قانع كننده اي داده باشد. اين گروه دوم مي گويند كه 
طرحهاي عمراني اجرا شده خوب بوده است، اما در اجراي آنها
به ويژه هزينه هاي اين طرح ها نظارت نشده است. ورود
سازمانهاي امنيتي و نظامي يك انتقاد ديگر است، درباره 
استقراض خارجي نيز منتقدان مي گويند كه مديريت ارزي كشور
ضعيف عمل كرده است. اين گروه همچنين مي گويند كه در
سياست هاي تعديل اقتصادي به قشر آسيبپذير توجه نمي شده 
است. 
* چند مورد را من مي گويم اگر جواب قانع كننده نبود
بپرسيد. به نظر مي رسد اشكالاتي كه گفتيد اصلا" نيست و
يا كم است. اين انتقادهايي كه امروزه مي شود درست نيست. 
از استقراض شروع مي كنيم. هياهو راه افتاده است كه ما
كشور را با 30 ميليارد دلار بدهي خارجي تحويل داديم. 
اشكال كار اين است ; افرادي كه اين حرف ها را مي زنند
اطلاعي ندارند و حتي به خودشان زحمت نمي دهند كه به 
آمارهاي رسمي كشور مراجعه كنند. ما در برنامه اول اجازه 
داشتيم كه 135 ميليارد دلار هزينه كنيم كه حدود 90
ميليارد دلار هزينه كرديم. از اين رقم 60 ميليارد دلار
از منابع داخلي بود و بقيه از خارج تامين شد. از اين 
هزينه ها نيز بهترين استفاده را كرديم بعد هم كه دولت 
را تحويل داديم تقريبا" مثل همان شرايطي بود كه دولت را
تحويل گرفته بوديم. اگر نگاه كنيد، وقتي دولت من آمد ما
5/12 ميليارد دلار تعهد ارزي داشتيم، نمي گويم بدهي. 
البته تعهدات آن دوره عمدتا" بدهي بود، زيرا خريدها
معمولا" كوتاه مدت بود و براي طرح نبود، مثلا" سلاح خريده 
بوديم غذا خريده بوديم و يك ميليارد دلار هم گفته مي شد
كه ذخيره داريم. البته ذخيره همان پولهايي بود كه به ما
نمي دادند و نقد نبود. وقتي من دولت را تحويل دادم حدود
17 ميليارد دلار بدهي داشتيم و به ما گزارش مي دادند كه 
12 ميليارد دلار ذخيره داريم من بارها گفتم اما كسي 
توجه نكرد تا اينكه رئيس بانك مركزي هفته قبل رسما" گفت 
كه الان 12 ميليارد دلار بدهي داريم اگر 30 ميليارد
دلار بدهي ارزي داشتيم، دولت در دو سال گذشته چگونه 18
ميليارد دلار بازپرداخت كرده است، دولت كه در دو سال 
گذشته كسري ارز داشت. 
اما مصرف ارز هم خيلي خوب بود. به اين دليل كه سالانه 
حدود10 ميليارد دلار كالا جايگزين واردات شده است. در
سال 1368 حدود 5 ميليون تن فولاد وارد مي كرديم، مواد
پتروشيمي وارد مي كرديم، سيمان وارد مي كرديم، مواد
پروتئيني مثل گوشت مرغ و تخم مرغ وارد مي شد. و همه 
اينها در سايه همين ارزي كه گرفتيم صورت گرفت. و مصرفي 
هم نبود بلكه توليد مي شد. در حال حاضر خطهاي توليد صنعتي 
در رشته هاي مختلف راه افتاده است و ايران در اكثر
نيازها خودكفا شده است. من مي گويم اين پول به بهترين 
وجه گرفته شد و به بهترين وجه مصرف شد. هنگامي كه در سال 
گذشته قيمت نفت به زير 10 دلار رسيد دولت با داشتن چنين 
زمينه هاي خودكفائي براي تهيه كالاها با مشكل مواجه نشد. 
و انصافا" از ارزي كه گرفته شد خيلي خوب استفاده كرديم و
در زمان مديريت خودم نيز پرداخت شد. 
اما انتقاد از خصوصي سازي اتفاقا" اگر جلو برنامه 
خصوصي سازي گرفته نمي شد خيلي راحت شده بوديم. ما براساس 
مصوبه مجلس آئين نامه نوشتيم، دكتر حبيبي آئين نامه نوشت 
و با دقت كار انجام مي شد. البته در آن موقع برخي 
توقع ها وجود داشت كه كارخانه ها به كساني داده شود كه 
از عهده پرداخت برنمي آمدند. اما سياست و قانون اين بود
كه از درآمد حاصل از واگذاري، حلقه هاي مفقوده صنعت را
تكميل كنيم. خوب هم در حال اجرا بود و 30% سهام هم به 
كارگران داده مي شدو اكثريت نزديك به تمام، سالم و با
ضابطه بود. شايد جايي كارخانه اي را گرفته بودند و سودي 
برده بودند كه اين مساله تبديل به يك هياهوي رسانه اي شد
و پيامدهاي منفي داشت. به نظر مي رسد امروز هم اگر قرار
باشد خصوصي سازي شود همان آئين نامه ها و همان روش ها
كارساز است. در آئين نامه ها پيش بيني شده بود 30 درصد
از سهام كارخانه ها به كارگران واگذار شود كه اين مساله 
روحيه آنها را شاد كرده بود. 
اين ادعا كه عدالت اجتماعي در دوران رياست جمهوري من 
تضعيف شد نيز از آن تهمت هاي ناجوانمردانه است. من بر سر
اين موضوع جدي ايستاده ام كه اگر كسي حاضر باشد با عدد و
رقم بحث كند، ادعا كنم كه عدالت اجتماعي تنها در اين 
دوران تكان خورد و حركت كرد. در دوران سازندگي چه 
اقدام هايي در اين باره انجام شده است ما در كارها به 
روستاها توجه كرديم. روستاها يك عقبماندگي تاريخي دارند. 
اما در اين دوران آب، برق، راه، مدرسه، تلفن و خانه 
بهداشت به روستاها داده شد و روستاها قابليت زندگي پيدا
كرد، مهاجرت از روستا به شهر معكوس شد. 
از طرف ديگر دفتر مناطق محروم تاسيس شد و بودجه هاي 
سالانه به آن داده شد و طرحهاي عمراني زيادي نيز در
مناطق محروم اجرا شد. 
از نظر وضع زندگي مردم نيازمند، ما كميته امداد امام 
خميني را تقويت كرديم و پايه بودجه اين نهاد و سازمان 
بهزيستي را 3 برابر كرديم و رشد آن كه ساليانه 20 تا 25
درصد بود را براي اولين بار در آن سال 300 درصد افزايش 
داديم البته بعدا" اين روند ادامه يافت و الان بهترين 
بودجه ها را دارند كه خيلي از مردم راپوشش دادند. مساله 
تامين اجتماعي را جدي گرفتيم، بازنشسته ها كه مدت ها بود
فراموش شده بودند مورد توجه قرار گرفتند. 
مساله توزيع درآمدها عادلانه تر شد و ضريب جيني بهبود
يافت. در اين سالها دودهك پايين جدول كه از فقيرترين 
افرادند، درآمدشان افزايش يافت و از درآمد دودهك 
پردرآمدترين افراد كاسته شد. از طرف ديگر سهم كالاهاي 
بادوام در سبد مصرفي خانوارها زياد شده است. مردم امروز
يخچال، تلويزيون، فرش، موتوسيكلت، فريزر و... خريداري 
مي كنند، در حالي كه پيش از اين سهم اين كالاها در سبد
مصرفي خانوارها كم و منحصر به نان، آب، كتاب و مدرسه بود. 
مشخصه سوم درباره عدالت اجتماعي را مي توان خط فقر
دانست قبل از انقلاب 47% مردم زير خط فقر بودند در سال 
1368 تعداد افراد زير خط فقر 30 درصد كل جمعيت بود كه در
دوران رياست جمهوري من به 17 درصد رسيد. من به اين ها
قانع نبودم و طرح فقرزدايي را تدوين كرديم. و آن را
به صورت لايحه به دولت برديم، به نظر من هدف عملي و قابل 
اجراست. هدف ديگر جدي گرفتن بيمه بيكاري با در نظر گرفتن 
حداقل زندگي يك كارمند است، كه براي خانواده ها درنظر
گرفته و تامين نماييم و اين طرح از نظر من خيلي روشن و
عملي است. بنابراين اين صحبت كه عدالت اجتماعي تضعيف شد
واقعا" پايه ندارد اين مساله را نخستين بار گروههاي چپ 
مطرح كردند و بعدها گروه راست آن را از چنگ چپ ها
درآوردند و شعار انتخاباتي كردند. اين گروهها در عمل و
نظر درست نمي گويند. 
* مباحثي كه شما گفتيد ما طرفدار آن هستيم. چند روز پيش 
گزارش توسعه انساني مطرح شد كه نشان مي دهد وضعيت فقر در
ايران بهبود يافته است و حتي توسعه سياسي نيز وضعيت 
بهتري پيدا كرده است. اما در سالهاي نخست برنامه دوم 
توسعه شاهد چرخش در سياست هاي اقتصادي هستيم. علاوه بر
اين در آن سالها تعيين نرخ ارز به گونه اي بود كه 
كارشناسان آن را درست نمي دانستند، علاوه بر اين ما
بازارهاي صادراتي را از دست داديم به نظر مي رسد كه 
افراطي ها اجازه ندادند كه سياست هاي تعديل اجرا شود. 
* وقتي ما شروع به كار كرديم نرخ ارز 140 يا 150 تومان 
بود و دليل پايين آمدن ارز در آن هنگام اين بود كه ما
سياست بدون انتقال ارز را آزاد گذاشتيم كه منجر به ورود
مقادير قابل توجهي ارز به صورت كالا به داخل كشور شدو
براساس اعلام وزارت بازرگاني ظرف 2 سال اول 7 تا 8
ميليارد دلار كالا بدون انتقال ارز وارد ايران گرديد و
باتوجه به شرايط بازار سياه كالاها در آن روزها، اين 
شعارها از جمله تشنج زدايي و صحبت هاي ديگران كه اصل را
بر توليد گذاشته بوديم وضعيت امني را بوجود آورد و اكثر
اين كالاها نيز به سمت توليد سوق داده شد. يعني قطعات، 
لوازم ماشين آلات و مواد اوليه مي آمد و مستقيم مي رفت 
به سمت توليد و متقاضي ارز اگر متقاضي كالا بودمستقيما" 
از خارج مي آورد با ورود مواد اوليه و توليد در داخل 
كشور ديگر نيازي به اين كار نبودو همه قبول نداشتند كه 
نقدينگي كافي است و در حال حاضر هم اگر شما با كارخانجات 
و مراكز توليدي سر و كار داشته باشيد متوجه مي شويد كه 
ما مشكل نقدينگي داريم و من يكي از عوامل ركود و
دست وپاگيري صنعت و سرمايه گذاري را نبودن ريال در
اختيار كساني كه مي خواهند كار مولد بكنند مي بينم و اين 
بحث در دولت هميشه وجود دارد. 
در شروع كار و در نخستين سال، نرخ تورم را به يك رقمي 
رسانديم. اما به تدريج تورم بالا رفت. در سالهاي بعد
براي ما دو سه تاعامل در اقتصاد پيش آمد كه ما درآمد
ارزي مان كم شد. با كم شدن درآمد ارزي زمان پرداخت 
بدهي هاي خارجي هم رسيده بود كه سررسيد آنها در يك زمان 
خاص بر ما فشار وارد آورد و فشار ارزي ايجاد شد. در داخل 
كشور هم آن موقع هجوم بسيار سنگيني از دو طرف بر سياست 
تعديل وارد شده بود. ما آن موقع چيزي را در شوراي اقتصاد
تدوين مي كرديم، در مجلس ضد آن را با يك طرح فوريتي طرح 
مي كردند تا همان روز آن را خنثي كنند. ما آن موقع مسايل 
خودمان را با اروپا حل كرده بوديم بعد از قضيه سلمان 
رشدي مرحله سختي بود كه حل كرديم، در همان موقع قانوني 
از مجلس گذشت كه ما نبايد با انگليس رابطه داشته باشيم. 
يا قانون روز مبارزه با استكبار جهاني را تصويب كردند كه 
فشار اجتماعي بر روي برنامه هاي ما را زياد كرد. آمريكا
هم تحريم خود را تشديد كرد. حتي درباره تجارت چمداني كه 
اوج گرفته بود، هجوم آوردند و گفتند كه اين ها عامل فساد
هستند. گراني ها را به اين سياست نسبت دادند. اين ها به 
تركيه رفتند. به طوري كه رقم تجارت چمداني آنها 5
ميليارد دلار شد. فشارهايي به دولت آوردند كه منحصر به 
اين ها نبود و از همه جا فشار به دولت وارد شد. 
رهبري يك بار يك سخنراني فرمودند كه بالاخره جلوي اين 
گراني را بگيريد. بعضي ها مي خواستند تظاهرات كنند و يك 
بار هم كردند. ما مطالعه كرديم و نتيجه گرفتيم كه اگر
مهار نكنيم، اصل كار از دست مي رود و سپس سياست تثبيت به 
سياست تعديل اضافه شد. 
فشار فوق العاده اي وارد شد كه ما سياست تعديل را شل 
كرديم. و جالب است كه مي بينيم همانهايي كه آنروز سياست 
تعديل را مي كوبيدند امروز طرفدار آن شده اند و مي بينيد
كه در دولت آقاي خاتمي سياست تعديل وسيع تر شده است. 
خصوصي سازي و واقعي كردن قيمت ها و حاكميت عرضه و تقاضا
بر بازار كه از اجزاء سياست تعديل اند در برنامه سوم 
پيشنهادي دولت تقويت شده است. 
* در فضاي عمومي اجتماعي ايران يك سري اعتقادات وجود
دارد كه هر كسي بدان معتقد است، لكن آن چيزي كه پايه 
وحدت ملي ماست و مي تواند مارا در چتر امنيتي منافع ملي 
پيوند دهد يك "التزام "است نه يك "اعتقاد" آن التزام، 
التزام به قانون اساسي است. در چنين وضعيتي بحث خودي، 
غيرخودي، گروهها و احزاب وجود دارد، اگر در اين زمينه 
شما مقداري بحث را باز كنيد بسيار مناسب است. از طرف 
ديگراساسا" در مقطعي كه امام حضور داشتند و فضا براساس 
ارتباط مريد و مرادي بود و تفكر معنوي گسترده امام فضاي 
اداري كشور راسازمان مي داد و همگان را مستغني كرده بود
احزاب خيلي رنگ و رو نداشتند. اما در حال حاضر آيا وجود
احزاب و گروهها براي مسايل كشور جواب مي دهد. اعتقاد شما
دراين باره چيست؟ درباره زنان نيز بحث وجود دارد. در
دوره انقلاب زنان دوبار نقش عمده داشتند. يك بار در
دوران انقلاب بود و يك بار در دوران رياست جمهوري شما
بود كه به زنان توجه زيادي شد و بحث هايي مطرح كرديد كه 
حضرات سنتي، به آن تعرض كردند. در اين باره نيز نظر خود
را بيان فرمائيد. 
* درباره فعاليت احزاب و گروهها بايد بگويم كه در دوران 
رياست جمهوري من، فعاليت احزاب و گروهها كمتر بود. البته 
ما استقبال مي كرديم و بارها من بر ضرورت فعال شدن احزاب
تاكيد نمودم. اما در حال حاضر گويا فضا را بهتر تشخيص 
مي دهند و فعاليت بيشتري دارند. اما اگر افراط نشود و
احزاب به گروهكها تبديل نشوند كه در اثر آن نشودآنها را
تحت ضوابطي قانوني مديريت كرد خوب است و اصل حركت خيلي 
مفيد است. عقلاي قوم بايد مواظب باشند كه فضا به گونه اي 
نشود كه فعاليت احزاب به سرخوردگي مردم منجر شود. 
من در نماز جمعه چند خطبه ايراد كردم درباره شخصيت 
خانم ها و نقش آنها در مديريت كه از نظر عقيدتي، كار
توجيه پيدا كند. اما از لحاظ عملي فكر مي كردم كه اگر
زنان تحصيل كنند مي توانند به حقوق خود دست يابند. اين 
سياست موجب شده است كه تعداد زنان متقاضي تحصيل در سطح 
آموزش عالي رشد چشمگيري پيدا كند. بعدها برخي اعتراض 
كردند كه چرا بايد سهميه زنان اين قدر زياد شود كه مردان 
جا نداشته باشند و چرا زنها بايد تحصيل كنند در حالي كه 
نمي خواهند فعاليت اقتصادي داشته باشند. و حتي برخي 
نمايندگان تند پشت تريبون مجلس گفتند كه چرا بايد
صندلي هاي دانشگاه ها را به خانمي بدهيم كه وقتي درسش را
تمام كرد بايد برود منزل و بچه داري كند. من گفتم اگر ما
يك مادر باسواد اما بدون شغل داشته باشيم، در جامعه 
به خاطر فرزنداني كه پرورش مي دهد نقش بسيار مهمي خواهد
داشت. تلاش زيادي كرديم كه خانواده هايي كه در اثر تعصب
از تحصيل دخترانشان ممانعت مي كردند با تحصيل آنها
موافقت كنند. دفاتر امور زنان در نهاد رياست جمهوري 
ودستگاههاي دولتي را كه قبلا" سابقه نداشت با اختياراتي 
وسيع تاسيس كرديم. شرايط را براي كشاندن پاي زنها
به مديريت ها دست كم مديريت مياني باز نموديم. دولت آقاي 
خاتمي در اين باره اين كار را ادامه مي دهد. 
* ما در جامعه خود شاهد يك گروه معدودي هستيم كه 
پايگاههاي اجتماعي آنها خيلي ضعيف است ولي قدرت سياسي 
جوري چيدمان شده است كه داراي قدرت اند و بدين طريق به 
معضل جلوگيري از پيشرفت حضور مردم رسيده ايم. از طرفي 
همه اصلاحات قرار است در داخل نظام انجام شود. حضرتعالي 
با توجه به نقش برجسته اي كه هم اكنون به عنوان يك 
سياستمدار كلاسيك در ساختار سياسي داريد و هم به عنوان 
سمت رسمي خود و نيز در صورت احراز مسئوليت جديد
چه برنامه اي براي شكستن اين بن بست داريد. بسياري از
عقلا، افراطي را كه در جامعه مي بينند در واكنش به اين 
ناهمخواني كه در روبناي سياسي و زيربناي اجتماعي وجود
دارد، مي دانند. 
* اصل مسئله به نظر من اينطور است كه بايد تعادلي بين 
موقعيت هاي اجتماعي و قدرت وجود داشته باشد. من تبعيض را
مناسب نمي بينم. وقتي هم كه رئيس جمهور بودم در
كابينه ام و در سمت هاي مديريتي ديگر منجمله 
استانداري ها و فرمانداري ها و ادارات كل و معاونت هابين 
جناح ها توازن برقرار كردم. البته در طول تاريخ انقلاب
از اين اتفاقاتي كه شما مي گوئيد بوده است. مثلا" يك 
دوره اي بود كه دولت و قوه قضائيه و بنياد شهيد و بنياد
مستضعفان و جهاددانشگاهي و همه آنها از يك جناح بودند. 
بعدا" بعضي از اينها به طرف جناح ديگر آمدند. آن جناح 
آيا الان از خودش چيزي دارد؟ در ساختار نظام اصل بر آراء
مردم است. هر جناح و حزبي كه بتواند در انتخابات ها
اكثريت را كسب كند، طبعا" حاكميت پيدا مي كند در مجلس، 
شوراها، خبرگان و يا رياست جمهوري نهادهاي حساس هم در
قانون اساسي در اختيار رهبري گذاشته شده است مثل قوه 
قضائيه، بخشي در شوراي نگهبان، نيروهاي مسلح، صدا و سيما
و... رهبري هم فراجناحي و فوق گروهها لحاظ شده است و نه 
در يك جناح خاص. 
* در همين مجلس برنامه اي كه آقاي رئيس جمهور براي رشد 6
درصدي اقتصادي آورده اند تعديلي تر از سياست هاي شماست. 
ولي مجلس آن را به چهار درصد تبديل كرد تلقي، اين است 
كه رشد چهاردرصدي در جامعه ما جواب نمي دهد و همين الان 
اين موضوع يك بن بست است و يا همين موضوع نظارت استصوابي 
در امر انتخابات. 
* خيلي خوب مردم بايد راي بدهند. و مجلس تبلور اراده 
مردم است. مثل رياست جمهوري و ديگر نهادهاي انتخابي. آن 
چيزهايي كه مربوط به رهبري است ذاتا" در اختيار يك جناح 
نيست. بايد همه ارتباطشان را با رهبري به گونه اي تنظيم 
كنند كه بتوانند اعتماد رهبري را در اختيار داشته باشند. 
در تركيب مجمع تشخيص مصلحت نظام تركيب را مي بينيد. من 
چنين تركيبي را مي پسندم. در شوراي عالي انقلاب فرهنگي 
نيز همين گونه است. فرض بر اين است كه بايد سايه رهبري 
بر همه گروهها مساوي باشد. حتي صداوسيما را هم كه قانون 
اساسي به رهبري داده است با اين نيت بود كه صدا و سيما
جايي نباشد كه با يك جناح ارتباط خاصي داشته باشد. و
راه كار اينكه اعتماد رهبري نسبت به همه در يك حد برسد
روشن است. متقابلا" آنها هم در مورد مديريت هاي مربوط به 
دولت چنين مطالبي را مطرح مي كنند. و اما در مورد نظارت 
شوراي نگهبان و انتخابات اعلام مي كنم: همه بايد تابع 
قانون باشند و تخلف از قانون را جرم و حرام بدانند. اگر
قانون ايراد دارد بايد براي اصلاح آن تلاش كنيم و اگر رد
صلاحيت ها برخلاف ضوابط قانوني باشد من و ديگران براي 
اجراي حق بايد كمك كنيم. 
* چه اتفاقي افتاده گروههايي كه در دوران رياست جمهوري 
شما به شدت مخالف شما بودند الان هم به شدت مخالف 
برنامه هاي آقاي خاتمي هستند حالا به شدت موافق حضور شما
در انتخابات مجلس شده اند. نكته ديگر اينكه شما گفتيد
عامل موءثر در تصميم شما براي حضور در انتخابات اين بود
كه متوجه شديد كساني كه دوستدار انقلاب نيستند از حضور
شما در انتخابات نگران اند. اما الان گروههايي در داخل 
كشور نيز با حضور شما در انتخابات مخالف اند آيا شما
آنها را هم از دوستان انقلاب نمي دانيد؟
* من عمده اين گروههاي داخلي را كه حالا به جناح راست و
چپ معروف اند دوستان انقلاب مي دانم تعبير من از
مخالفان انقلاب اينها نيستند. افرادي هستند كه با
تبليغات منفي اجانب همصدا مي شوند. 
* در تكميل سئوال قبلي الان جناح راست از حضور شما در
انتخابات جانبداري مي كنند به نظر ما اين يك سياست است. 
* اين موضوع به آنها بر مي گردد. من راه خودم را مي روم. 
و مطمئنا" هر كجا باشم سياست خودم را اجرا مي كنم شايد
كه آنها راضي شوند تا سياست معتدلي در كشور برقرار باشد. 
در گذشته و امروز عمدتا" افراد افراطي با سياست هاي 
معتدل من ناسازگار بوده و هستند و با عمده نيروهاي 
جناح ها مشكلي نداشته و ندارم. 
* محبوبيت شما در زماني كه در نماز جمعه معروف قبل از
انتخابات از تقلبها هشدار داديد سير صعودي پيدا كرد. 
اين محبوبيت ادامه داشت تا ماجراي دادگاه آقاي كرباسچي. 
متاسفانه واقعيت اين است كه عدم موضع گيري صريح و آشكار
شما درخصوص دادگاه آقاي كرباسچي به اين محبوبيت خدشه 
وارد كرد. حال كه مدتها از اين قضيه گذشته آيا واقعا" 
دادگاه آقاي كرباسچي مبتني بر سازوكار حقوقي بود يا يك 
عكس العمل تنبيه سياسي و آيا انصافا" پاداش آقاي كرباسچي 
اين بود؟
* در مورد محبوبيت و اوج و ضعف آن، تحليل شما را قبول 
ندارم. ميزان محبوبيت من يك روال طبيعي دارد و آخرين آن 
در انتخابات خبرگان بيش از 60 درصد بود. 
كسي كه در اين جريان از آقاي كرباسچي دفاع كرد من بودم. 
همان موقع كه ايشان تحت فشار بدترين تهمت ها بود ايشان 
را با خود به عربستان بردم. يا در نماز جمعه يك بحث جدي 
در حمايت از مديران موفق در اين رابطه داشتم. بحث من اين 
بود كه مديران، عامل حركت ما به سمت تكامل هستند و آنها
را نبايد تضعيف كنيم و در نامه اي هم نوشتم كه ايشان 
مديري لايق، صالح و متعهدهستند. البته درست نيست كه من 
در مقابل دادگاه قانوني موضع بگيرم، دربرابر نهادهاي 
قانوني كشور بايستم و يا رفتار اپوزسيون داشته باشم. 
* واقعيت اين است كه سياست خارجي ايران در شرايط حاضر به 
چگونگي روابط كشور ما با آمريكا گره خورده است. چندين 
سال است كه اين مسئله به صورت كلافي سردرگم ميان دو كشور
باقي مانده است. ايران مي گويد كه آمريكا بايد گام اول را
بردارد و آمريكا منتظر است كه در مقابل نرمش هايي كه به 
نظر خودشان درباره ايران انجام داده اند ايران نيز
قدمهايي بردارد. شما در اين باره چه نظري داريد و شرايط
عيني كه پيشنهاد مي كنيد چيست؟
* پيش از آنكه به اين بپردازم لازم است بگويم، من يك 
نامه اي در زمان حيات امام خميني نوشتم و از ايشان 
خواستم كه چند مسئله را در حيات خود حل كنند مسئله جنگ، 
روابط ايران با عربستان، روابط ايران با مصر، روابط
ايران با آمريكا از جمله اين مسائل بود. در دوران رياست 
جمهوري من سياست خارجي ايران وضعيت مناسبي داشت و براساس 
تشنج زدايي بود مثلا" در جنگ آمريكا و عراق كه برخي 
مي خواستند و مي گفتند كه ما بايد به نفع عراق وارد جنگ 
شويم كه مقاومت شد. 
اگر وضعيت ما با روسيه مناسب است اين مسئله را من در
ديدار با گورباچف پايه گذاري كردم و پس از او هم از آن 
حفاظت كردم. سياست مناسب ما با چين نيز عمدتا" در ديدار
من از چين حادث شد. سياست خارجي ما به گونه اي بود كه در
شوراي عالي امنيت ملي مسئله مصر را حل كرديم تلاش زيادي 
شد تا با كشورهاي شمالي وضعيت مناسبي داشته باشيم. خط
راه آهن ايران - تركمنستان را با شتاب درست كرديم كه 
البته مي توان اين طرح را طرح ناتمام خواند. با پاكستان 
وضعيت مناسبي پيدا كرديم. تركيه در همان دوران بهترين 
روابط را با ما داشت. اعلام كردم كه دشمن تراشي به مصلحت 
ما نيست و ما بايد به دنبال دوست باشيم و تشنج ها را
برطرف كنيم و كارهاي عمده اي هم كرديم. مثلا" مسئله رشدي 
همه كارها را متوقف كرده بود و من خيلي از آنها را باز
كردم. مسئله عربستان را هم حل كرده بودم و آقاي فهد را
براي سفر به تهران دعوت كردم كه مورد مخالفت همين 
افراطي هاي چپي ها و راستي ها قرار گرفت و همين مسئله 
جنگ خليج فارس و نفت كه اتفاق افتاد اگر سياست 
تشنج زدايي دولت ما نبود در چاهي مي افتاديم كه ديگر
نمي توانستيم بيرون بياييم. خيلي ها مي گفتند بياييد
همراه صدام شويم. به هر حال همين آقاياني كه الان خيلي 
حرفها مي زنند آن زمان از مركز استراتژيك تحليل فرستادند
كه مصلحت ما اينست كه به كمك صدام وارد جنگ شويم و
دليلشان اين بود كه به علت سياست ستيز با استكبار، 
كانونهاي بي طرفي در خليج فارس با سياست انقلاب ما
نمي سازد. پايه فضاي همكاري خوب با شوروي را نيز دقيقا" 
در دولت قبل گذاشتيم من خودم رفتم چين و چيني ها الان 
مي گويند كه وقتي به آرشيو آن دوران نگاه مي كنيم 
توضيحات شما يك سياست مياني براي روابط دوجانبه درست 
كرده است و تا امروز در خيلي از جاها همراه ما هستند. 
رهبران اروپايي بارها از من دعوت كردند تا از كشورهايشان 
ديدار كنم كه مي گفتم چون ما انقلاب كرديم اين وظيفه 
شماست كه اول به ايران بياييد. خيلي چيزها داشت درست 
مي شد. آمريكايي ها را از آن صراحت ضديت پايين آورديم 
به هرحال مسئله گروگانها حل شد و كارهاي اقتصادي با
آنها شروع كرديم و فكر مي كنم جزو اصول مهم سياست خارجي 
ما بود. آفريقا براي من خيلي مهم بود كه آنها را در
محدوده كارهاي زندگي خودمان بياوريم چراكه بهترين راه 
براي حضور در آفريقا فعاليت هاي سياسي و اقتصادي بود. 
آقاي خاتمي كارها رادنبال مي كنند و روند تكاملي دارد. 
در روابط ايران و آمريكا يك منطق وجود دارد. آمريكا هنوز
نشان نداده است كه دشمن نيست. احتمال دارد كه امريكا
بخواهد ابهت انقلابي ما را بشكند و ما را در موضع ضعف 
قرار دهد. نكته ديگر اينكه امام با صراحت فرموده اند تا
آمريكا آدم نشود روابط برقرار نمي كنيم. دولت من يكي از
مصاديق آدم شدن آمريكا را نشان داد، حسن نيت تفسير كرد و
پس دادن پولهاي مسدود شده ايران در حسابهاي بانك هاي 
آمريكا را يك نشان حسن نيت اعلام كرديم. آمريكا حاضر نشد
اين حسن نيت را نشان بدهد بلكه ما را تحت فشار قرار داد. 
آمريكا با يد حسن نيت خود را نشان دهد و پولي كه متعلق 
به ايران است را به ما پس بدهد. البته آقاي خاتمي هم 
گفتند آمريكا بايدگامهاي عملي و فراتر از حرف بردارد. 
* به نظر ما چشم انداز چهار سال آينده شما اين است كه 
شما در موقعيت مجلس، وجهه همتتان در جهت رفع تشنج و
التهابزدايي دروني خواهد بود. يك چنين نقش بزرگي در
واقع يك نقش سياسي است و همواره نقش سياسي شما وجه غالب
بوده است گمان مي كنيم اين موضوع جزو مباني شما در مجلس 
آينده باشد. به خصوص كه دورادور شنيده ايم كه از جمله 
كساني كه به شدت مشتاق حضور شما در مجلس است، رئيس جمهور
است. سابقه نشان مي دهد كه فارغ از جهت بندي هاي خطي شما
از هر دولتي كه بر سركار آمده حمايت كرده ايد شما حتي 
از تك تك وزراء دفاع كرده ايد. با چنين تصويري كه 
مي بينيم شما را مي توان به عنوان يك پشتوانه نيرومند
براي دولت آقاي خاتمي درجهت التهابزدايي درنظر داشت. به 
قول خودتان زمينه هايي را فراهم آورديد كه پس از آن 
دوران به عنوان يك مشاور براي دولت هاي مردمي بيشتر
تكيه گاه همه باشيد. دريافت ما اين است كه اگر آقاي 
عبدالله نوري زمينه حضور در مجلس را پيدا مي كرد و اين 
مشكلات براي ايشان پيدا نمي شد علي القاعده شما راضي 
بوديد. شما كسي نبوديد كه به توانمندي او اعتقادنداشته 
باشيد. احساس مي كرديد آقاي نوري فردي معتدل و اهل گفتگو
با همه جريانات است و مي تواند محل اعتماد رهبري و دولت 
قرار بگيرد. تجربه كار مجلس را هم كه داشتند. 
در اين زمينه اگر نظرتان را تصريح بفرمائيد براي ما مفيد
است. 
* بله. آنكه گفتيد من از دولت ها حمايت مي كردم كاملا" 
درست است. 
علت آن است كه من مي دانم مسئول ترين ارگان در كشور، 
دولت است ومشكل دارترين ارگانها دولت است چون توقعات 
از آنهاست، اما اختيارات و قدرتها به اندازه انتظارات 
نيست. 
من در مجلس كه بودم وقتي كابينه را معرفي مي كردند
نمايندگان مسائل مختلفي درباره كابينه مي گفتند، معمولا" 
وقت مي گرفتم و پاسخ همه صحبت هاي آنها رامي دادم. بعضي 
از نماينده ها هم خوششان نمي آمد و يا وقتي بودجه ارائه 
مي شد، اگر نمايندگان حرفهاي تضعيف كننده اي بيان 
مي كردند من در مرحله آخر سخنراني مي كردم و اشكالات 
بيان شده قابل جواب را صاف مي كردم، تنها به خاطر اينكه 
دولت بتواند به كارش ادامه دهد. و يا در استيضاح ها
معمولا" دخالت مي كردم. 
در مورد شخص آقاي عبدالله نوري، اين موضوعي كه گفتيد در
همين دفتر اتفاق افتاد. ايشان آن روز كه مي خواست تصميم 
بگيرد به اينجا آمد. ايشان گفتند: يك نظر اين است كه با
رفتن تو به مجلس ما در شوراي شهر بمانيم و نظر ديگر اين 
است كه من(نوري)به مجلس بيايم و بين نيروهاي اين طرف 
را هماهنگ كنم. من گفتم كه اولا" واقعا" نمي خواهم به 
مجلس بيايم. چون آن روزها براي من عدم حضور در مجلس قطعي 
بود. و گفتم شما حتما" به مجلس برويد. چون آقاي نوري وقتي 
در مجلس بود خيلي به من كمك كرد. آن موقع رئيس كميسيون 
برنامه و بودجه بود. بعد گفتم اگر هم تصميم ام عوض شد و
به مجلس آمدم، من و شما مي توانيم مجموعه خوبي را در
مجلس تشكيل دهيم. 
در مورد علاقه آقاي خاتمي براي شركت من در مجلس، اصلا" 
مذاكره من با ايشان در اين باره بود كه به من كمك كنند
من به مجلس نيايم. به ايشان گفتم تغيير تصميم براي من 
بسيار مشكل است و شما كمك كنيدمن به مجلس نيايم. اما
ايشان گفتند كه بودن تو در مجلس دولت را تقويت مي كند، و
تعادل مجلس در شرايط فعلي مهم است. در مورد آقاي نوري 
حادثه تلخي پيش آمده انشاءالله در آينده رفع مي شود. 
* بحث سازندگي و طرح عبارت بي مانند بودن آن از زمان 
مادها تاكنون كه حضرتعالي يكبار بيان كرديد مبتني بر
كدام برآورد كارشناسانه و محققانه است؟
* اگر همان چيزي كه من گفتم را منعكس مي كردند، چنين 
سئوالي پيش نمي آمد. در يكي از سفرهايم در يكي از
دانشگاهها، گروهي از مورخان آمدند و گفتند ما بين خودمان 
بحث داشتيم كه در تاريخ ايران در هيچ مقطعي اينطور نبوده 
كه با برنامه و با اين وسعت و جامعيت ايران ساخته شود. 
يك جلسه كوتاهي بود. من بعدا" فكر كردم ديدم كه در هيچ 
مقطعي واقعا" اينگونه نبوده است. زمان شاه، قاجاريه، 
افشاريه، زنديه، يا صفويه كارهاي مقطعي شد، مثلا" راه يا
كاروانسرا يا سد ساخته اند اما با اين جامعيت نبوده. 
البته زمان هم عوض شده و من مبناي روشني براي اين حرف 
دارم. 
ببينيد در دوران سازندگي كارهاي زيربنايي مثل آب، برق، 
راه، بندر، مخابرات، توسعه دانشگاه، توسعه شهري، بخصوص 
بهداشت، صنايع زيربنايي مثل پتروشيمي و فولاد و ساير
صنايع مادر و مهم چه اندازه توسعه يافته، صنايع مصرفي، 
صنايع جنبي كشاورزي كه بسيار مهم است. گازكشي كشور كه 
واقعا" شبكه عظيمي است. كشور به اين بزرگي با فاصله هاي 
چندصد كيلومتري اين لوله هاي گران قيمت از لب دريا به 
همه جاي كشور رفته و الان به سيصد شهر گازرساني شده است. 
مترو كاري است كه در اول انقلاب گفتند اصلا" چنين چيزي 
در ظرفيت ما نيست، تحولي كه در روستاها بوجود آمد. اينها
مجموعه اي است كه من مي گويم سابقه تاريخي ندارد. قبلا" 
هم اعلام كردم از شما هم مي خواهم اگر مقطعي شبيه اين 
مقطع را پيدا كرديد به من هم بگوييد. 
دولت من دو سه طرح اساسي داشت كه در آرزو ماند. يكي 
مسئله زاگرس بود. زاگرس جاي عظيمي است سه طبقه ثروت در آن 
است. در اكثر نقاط طلاي سياه زير زمين است. طلاي آبي در
ميانه آن است، آبهايي كه از زاگرس به دو طرف مي ريزد و
طلاي سبز هم جنگل هاي آن است كه از مرز غربي تا نزديك 
بندرعباس ادامه دارد. طرح بزرگي براي آن داشتيم. طرحهاي 
عظيم و فراوان سدسازي از افتخارات كم نظير اين دوره است. 
بخاطر سدهايي كه ساختيم، براساس تشخيص كميته بين المللي 
سدسازي به سومين كشور سدساز در جهان مبدل شديم. دولت 
فعلي هم پيگير است و اميد است با اجراي كامل آن طرحها
روزي همه آبهاي كشور مهار شود. 
* ابوالحسن ابتهاج اولين رئيس سازمان برنامه و بودجه 
ايران خاطراتش را در سن 90 سالگي در سال 1370 نوشته است. 
همانطور كه مستحضريد او هم مثل كرباسچي وقتي در زندان 
بود سدهايش را شاه افتتاح مي كرد. او مي گفت: شاه خجالت 
نمي كشد كه دارد سدهاي من را افتتاح مي كند آن وقت من در
زندان هستم.(البته بلاتشبيه)او مي نويسد من شنيده ام كه 
دولتي در ايران روي كار آمده كه سياست سدسازي را دوباره 
شروع كرده است و اين راه نجات ملت ايران از وضعيت 
وخيم اش است. 
* در زمان ابتهاج خارجي ها سدهاي ما را مي ساختند اما در
اين مدت ما واقعا" سدساز شده ايم. يعني از مرحله مطالعه، 
سايت يابي تا تحويل نهايي در ايران انجام مي شود و به 
همين دليل ما در كميته بين الملل سوم شديم. كشورهاي 
زيادي به سراغ ما آمدند كه برايشان سدسازي كنيم. اينكه 
به خاطر يك سدي در يك جايي اشكال پيدا كرده، افرادي اين 
را برجسته كنند واقعا" اينطوري به كشور ظلم مي كنند. ما
حدود شصت سد را به نتيجه رسانديم. حدود شصت سد در دست 
ساخت داريم و حدود هشتاد سد هم در دست مطالعه است. و اگر
اين سدها به بهره برداري برسد ما مي توانيم قسمت اعظم 
آبهاي ايران را مهار كنيم و اين مهمترين كار كشور است. 
ايران اگر روزي مشكل پيدا كند از طريق آب خواهد بود كه 
ما به آن توجه كرديم، البته در كنار آن آبخيزداري و
آبخوان داري را پي گرفتيم. 
* جناب آقاي هاشمي ! خيلي مايل هستيم نظر صريح شما را
درباره دوم خرداد بدانيم. 
* در مورد دوم خرداد بايد بگويم من آن را يك روند تكاملي 
مي بينم كه از دوران گذشته شروع شد و رشد كرد و اولين 
گام اساسي اش را در انتخابات مجلس قبلي برداشت در آنجا
روشن شد كه افكار عمومي چيز ديگري مي گويد. نمونه مشخص 
آن راي فائزه ما بود شايد بدترين تبليغات آن زمان در
خصوص يك نماينده نسبت به فائزه شد. و بعد هم آن راي بالا
را در تهران آورد كارگزاران در آن جريان درخشيدند. اين 
قضيه به ديگران جرات داد كه جدي تر در ميدان وارد شوند و
سر از دوم خرداد درآورد. و اكنون پاسداري از آن هم مهم 
است. 
* جناب آقاي هاشمي ! ما پاسخ هاي خود را گرفتيم. از وقتي 
كه به ما اختصاص داديد و از حوصله اي كه بخرج داديد و
اجازه داديد صميمانه و صريح سئوالاتمان را مطرح كنيم 
مجددا" سپاسگزاريم.]]>
</TEXT>
</DOC>
<DOC>
<DOCID>HAM2-781020-049</DOCID>
<DOCNO>HAM2-781020-049</DOCNO>
<ORIGINALFILE>/1378/781020/vrzsh.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[تمام نگاهها به بازي ايران و آمريكاست]]>
</TITLE>
<TEXT>
<![CDATA[ايران و مكزيك، تجربه بزرگي كه كسب كرديم 
]]>
<IMAGE>/1378/781020/p13-1.jpg</IMAGE>
<![CDATA[
تمرينات سخت براي رسيدن به شرايط آرماني و مقابله با تيم 
ملي فوتبال آمريكا. همه نگاهها به سه مهاجم بزرگ فوتبال 
كشورمان است. دايي، مهدوي كيا و عزيزي 
گروه ورزشي: بازي مكزيك را پشت سر گذاشتيم با كسب
تجربه اي گرانبها و درسهايي كه بايد مي گرفتيم. انگار
همه چيز در گرو بازي با آمريكاست، رسانه هاي اين كشور
نيز همه خبرها را روي بازي با ايران متمركز كرده اند. 
در پشت اين بازي نبايد مناظر بدي ديد، مسلما" نيت خوبي 
وجوددارد كه دو تيم فوتبال ايران و آمريكا قصد دارند با
ورزش دستاوردهاي مثبتي ببار آورند به نظر مي رسد نبايد
اين بازي را سياسي كرد و بي جهت به آن ابعاد سياسي داد. 
اگر از منظر ورزش و فوتبال به اين بازي نگاه كنيم به 
تحليل هاي درست تري مي رسيم و از پيچيدگي هاي رايج سياسي 
خارج مي شويم فوتبال آمريكا را بايد در فوتبال ديد و
تيم ايران را نيز بايد در قالب تيم فوتبال ديد. 
اين بازي تنها يك ديدار دوستانه عادي است. نبايد از
اين بازي برداشت منفي و خصمانه اي كرد. ورزش ديدگاههاي 
انساني و مثبت را مي طلبد در اين رابطه سه بازيكن مطرح 
تيم ملي فوتبال مسائلي را مطرح كرده اند كه خواندني است. 
علي دايي، مهدي مهدوي كيا و خداداد عزيزي نيز از اين 
زاويه به بازي ايران و آمريكا پرداخته اند. 
علي دايي مهاجم تيم ملي فوتبال ايران گفت: تيم ايران از
فرصت بازيهاي تداركاتي آمريكا بايد خوب استفاده كند تا
در مسابقات جام ملت هاي آسيا حرف اول را بزند. 
علي دايي كه در ميان 50 ستاره فوتبال مسابقات جام جهاني 
فرانسه يكي از بهترين بازيكنان شناخته شد گفت: اعضاي تيم 
ملي در شرايط خوب بدني و همكاري گروهي به آمريكا
آمده اند. 
دايي گفت: اعضاي تيم اعزامي به آمريكا به خاطر اينكه 
سالهاست با يكديگربازي مي كنند، بازي همديگر را خوب
مي شناسند و لذا از نظر كار گروهي هماهنگي خوبي با
يكديگر دارند. 
دايي اضافه كرد: با كمي اعتمادبنفس اطمينان دارم كه 
نتيجه خوبي ازبازي هاي آمريكا خواهيم گرفت و مشكلي وجود
ندارد. 
دايي درباره احتمال ناهماهنگي بين بازيكناني كه از خارج 
آمده اند باافرادي كه در داخل بازي كرده اند گفت: در
فوتبال امروز دنيا حرف اول رااردو نمي زند، تيم هاي 
فوتبال بزرگ دنيا از جمله برزيل بازيكنانشان درطول سال 
در كشورهاي مختلف جهان پراكنده هستند و يك هفته مانده به 
بازيهاي مهمي كه پيش روي دارند به كشور خودشان باز مي 
گردند و با انجام يك سري كارهاي تاكتيكي و هماهنگي با
يكديگر به ميدان مي روند و نتيجه خوب هم مي گيرند. 
دايي افزود: ايران خوشبختانه به اين مرحله رسيده است و
مدتي قبل ازعزيمت به آمريكا بازيكنان خارج به ايران 
آمدند و در اردوي كيش هماهنگي هاي لازم انجام شد و
اكنون با آمادگي در آمريكا در انتظار مسابقات هستيم. 
مهاجم تيم ملي فوتبال ايران درباره اهميت بازيهاي آمريكا
گفت: ايران اگر مي خواهد در رده بندي فيفا رشد كند و جزو
32 تيم برتر جهان باشد بايدبا تيم هاي فوتبال قوي جهان 
مسابقه بدهد و براي كسب نتيجه خوب تلاش كند. 
بازي هاي آمريكا و رقابت با تيم هاي شناخته شده كمك 
خواهد كرد تاجهان، فوتبال ايران را بخوبي بشناسد. در اين 
بازي ها بازيكنان ما بانيروهاي شناخته شده جهان بازي 
خواهند كرد و در مي يابند كه مي توانند بابزرگان فوتبال 
جهان مقابله كنند و به همين ترتيب اعتمادبنفس 
بيشتري براي برداشتن گام هاي بزرگتر پيدا مي كنند. 
دايي گفت: تيم ملي فوتبال ايران بازيهاي مهمي مثل 
مسابقات جام ملت هاي آسيا را در پيش رو دارد و مابايد از
فرصت بازيهاي آمريكا خوب استفاده كنيم. 
خداداد عزيزي: آمريكا آنقدرها كه تبليغ مي كنند قوي نيست 
خداداد عزيزي مهاجم تيز پاي تيم ملي فوتبال جمهوري 
اسلامي ايران گفت: فوتبال آمريكا از جام جهاني فرانسه 
تاكنون آنقدر متحول نشده است كه دربازي هاي تداركاتي 
اخير حريف سنگيني براي تيم ملي فوتبال ايران باشد. 
عزيزي گفت: تيم آمريكا آنقدرها كه درباره اش سروصدا
مي كنند قوي نيست. 
وي افزود: در حاليكه فوتبال مكزيك بمراتب فني تر و
حرفه اي تر ازآمريكا بود، اما سروصدا و ادعاي تيم آمريكا
بيشتر جو ايجاد كرده است. 
عزيزي تاكيد كرد، تيم ملي ايران با انگيزه پيروزي وارد
زمين بازي با آمريكا خواهد شد اما مي دانيم در مقابل 
آمريكا كار ما سخت خواهد بود. 
خداداد عزيزي گفت: تيم ملي ايران در حال حاضر از وضعيت 
خوبي برخوردار است و با آمادگي در بازيهاي تداركاتي 
آمريكا شركت كرده است. 
وي گفت: فوتبال ايران آنقدر رشد كرده كه بتواند بموقع 
نيروهاي خارج از كشور خود را در زمان مناسب جمع كند و با
اندك تمريني آنان را بايكديگر هماهنگ سازد. 
عزيزي درباره مسابقه با تيم آمريكا در خاك اين كشور گفت: 
براي مابازي در آمريكا يا هر جاي ديگر فرقي ندارد و جوي 
كه تاكنون ايجاد كرده اندبيشتر بزرگنمايي است تا واقعيت. 
مهدي مهدوي كيا: در مقابل آمريكا، نتيجه جام جهاني را
تكرار مي كنيم 
مهدي مهدوي كيا ملي پوش تيم فوتبال ايران گفت: در بازي 
با آمريكاتلاش خواهم كرد از فرصت هاي موجود براي تكرار
نتيجه مسابقه هاي فوتبال جام جهاني فرانسه استفاده كنم. 
او گفت هر دو تيمي كه در بازي هاي تداركاتي آمريكا مقابل 
تيم ايران قرار خواهندگرفت از تيم هاي خوب جهان محسوب
مي شوند اما آمريكا از اكوادور حرفه اي تراست و بازي 
سنگيني با آنها خواهيم داشت. 
وي گفت: تيم اكوادور نيز يك تيم قدرتي خوب است كه بازي 
با آن براي ما تجربه مفيدي خواهد بود. 
مهدوي كيا گفت: هماهنگ سازي بازيكناني كه در خارج از
كشور فعاليت مي كنند با بازيكنان داخلي به ويژه 
بازيكناني كه تجريه كمتري در مسابقه هاي بين المللي 
دارند دشوار است اما بايد آن را تجربه كنيم. 
وي گفت: در ديدارهاي تداركاتي آمريكا طبيعي است كه تيم 
فوتبال آمريكا از امتياز زمين و تماشاچي برخوردار است 
اما ايرانيان مقيم آمريكانيز نشان داده اند كه ما را
تنها نخواهند گذاشت. 
بازيكن ايراني باشگاه هامبورگ آلمان گفت: تجربه اي كه 
بازيكنان مادر ديدارهاي بين المللي دارند اجازه نخواهد
داد جو ناشي از تماشاچي برآنان فائق آيد. 
وي بازي با تيم هاي قوي خارجي را در رشد فوتبال كشور
موءثر دانست و افزود بازي هاي تداركاتي آمريكا براي 
آماده سازي تيم ايران جهت حضوري قوي در مسابقات مقدماتي 
جام ملت هاي آسيا كه فروردين ماه آينده آغازمي شود، 
بسيار مفيد است.]]>
</TEXT>
</DOC>
<DOC>
<DOCID>HAM2-781020-050</DOCID>
<DOCNO>HAM2-781020-050</DOCNO>
<ORIGINALFILE>/1378/781020/vrzsh.htm</ORIGINALFILE>
<ISSUE>دوشنبه 20 10 jan 2000 دي 1378،، شماره 2023</ISSUE>
<DATE calender="Western">2000-01-10</DATE>
<DATE calender="Persian">1378/10/20</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[صنام و بازيافت نويد يك بازي تماشايي را
مي دهند]]>
</TITLE>
<TEXT>
<![CDATA[واليبال جام برتر تهران 
گروه ورزشي: هفته ششم از دور برگشت رقابت هاي واليبال 
جام برتر باشگاههاي تهران(جام كوثر)امروز با انجام دو
بازي در سالن شهداي هفتم تير به پايان مي رسد تا اين 
بازيها يك قدم ديگر به پايان اين فصل خود نزديك تر شود. 
امروز جدال برگشت صنام و بازيافت اوج بازيهاي اين هفته و
يكي از چند بازي سرنوشت ساز جام برگزار مي شود. بازيافت 
كه نبودش در جام برتر كشور محسوس است، در بازي رفت موفق 
شد صنام را شكست دهد و امروز نيز براي تكرار آن پيروزي 
بار ديگر برابر اين حريف خود صف مي كشد. 
از سوي ديگر بازيافتي ها با تمريناتي منظم در انديشه 
شكست مجدد صنام و اثبات شايستگي خود در واليبال تهران 
هستند. جدال ملي پوشان فعلي(قاسميان، منظمي، تركاشوند، 
غياثي، نادي، اكبري)در قالب تيم صنام و ملي پوشان سابق 
(برادران مظفري، لاهوتي، نوري و جلوه)در تيم بازيافت و
از همه مهم تر رقابت مهدي صابرپور و مصطفي كارخانه 
(مربيان سابق و فعلي تيم ملي)به هر چه جذابتر شدن اين 
بازي مي افزايد و نويد يك بازي داغ و تماشايي را در
ابتداي فصل مي دهد. اين بازي را هم به نوعي مي توان جدال 
تجربه و جواني در ميدان مستطيلي واليبال ناميد. 
برنامه بازيهاي امروز(سالن شهداي 7 تير)
ساعت 15: مقاومت - آتش نشاني 
ساعت 17: بازيافت - صنام]]>
</TEXT>
</DOC>
</HAMSHAHRI2>
